# Розбір задачі

Очевидно, що&nbsp;сумарна вартість буде мінімальною, якщо використати найдорожчу фарбу (ціни́ `c`) для&nbsp;пари граней мінімальної площі, середньої ціни `b` для&nbsp;граней середньої площі, найдешевшу (`a`) — для&nbsp;граней максимальної площі. При бажанні, це твердження можна довéсти, але ми доведення пропустимо.

Так&nbsp;що головна складність — знайти, яка&nbsp;з площ максимальна, яка середня і&nbsp;яка мінімальна. Для максимума це, очевидно, `max(x*y, x*z, y*z)`; аналогічно, для мінімума `min(x*y, x*z, y*z)`. Середню ж можна ви́разити, наприклад, як `max(x,y,z)*min(x,y,z)` (чому? бо,&nbsp;якщо довжини всі різні, то є рівно три довжини́: мінімальна, середня&nbsp;й максимальна, і&nbsp;з них можна утворити три пари (мінімальна, середня), (мінімальна, максимальна), (середня, максимальна), і&nbsp;мінімальну площу утворює перша пара, максимальну — остання, так&nbsp;що для&nbsp;середньої площі лишається друга пара). Ще один спосіб знайти середню площу `(x*y + x*z + y*z) - max(x*y, x*z, y*z) - min(x*y, x*z, y*z)`. (Якщо додати всі три&nbsp;й відняти з&nbsp;суми мінімум&nbsp;та максимум, залишиться середня.)

Насамкінець, досі скрізь шукали площу однієї грані, а&nbsp;сумарна площа пари протилежних граней удвічі більша. Це&nbsp;для першого способу дає вираз `a*2*max(x*y,x*z,y*z) + c*2*min(x*y,x*z,y*z) + b*2*max(x,y,z)*min(x,y,z)`, а&nbsp;для дру́гого `a*2*max(x*y,x*z,y*z) + c*2*min(x*y,x*z,y*z) + b*2*((x*y+x*z+y*z) - max(x*y,x*z,y*z) -` `min(x*y,x*z,y*z))`.

Ще один спосіб розв'язання задачі — ігноруючи міркування першого абзацу, не шукати, яка&nbsp;з площ мінімальна, середня&nbsp;та максимальна, а&nbsp;просто перебрати всі ~3!=6~ варіантів, які грані якою фарбою фарбувати, й&nbsp;вибрати мінімум:
`2*min(a*x*y + b*x*z + c*y*z, a*x*y + c*x*z + b*y*z, b*x*y + a*x*z + c*y*z,` `b*x*y + c*x*z + a*y*z, c*x*y + a*x*z + b*y*z, c*x*y + b*x*z + a*y*z)`

(Само собою, зараховуються не лише ці вирази, а&nbsp;будь-які правильні.)
