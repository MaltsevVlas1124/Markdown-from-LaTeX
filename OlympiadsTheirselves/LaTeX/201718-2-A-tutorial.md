# Розбір задачі

Очевидно, що сумарна вартість буде мінімальною, якщо використати найдорожчу фарбу (ціни `c`) для пари граней мінімальної площі, середньої ціни `b` для граней середньої площі, найдешевшу (`a`) --- для граней максимальної площі. При бажанні, це твердження можна *довести*, але ми доведення пропустимо.

Так що головна складність --- знайти, яка з площ максимальна, яка середня і яка мінімальна. Для максимума це, очевидно, `max(x*y, x*z, y*z)`; аналогічно, для мінімума `min(x*y, x*z, y*z)`. Середню ж можна виразити, наприклад, як `max(x,y,z)*min(x,y,z)` (чому? бо, якщо довжини всі різні, то є рівно три довжини: мінімальна, середня й максимальна, і з них можна утворити три пари (мінімальна, середня), (мінімальна, максимальна), (середня, максимальна), і мінімальну площу утворює перша пара, максимальну --- остання, так що для середньої площі лишається друга пара). Ще один спосіб знайти середню площу `(x*y + x*z + y*z) - max(x*y, x*z, y*z) - min(x*y, x*z, y*z)`. (Якщо додати всі три й відняти з суми мінімум та максимум, залишиться середня.)

Насамкінець, досі скрізь шукали площу однієї грані, а сумарна площа пари протилежних граней удвічі більша. Це для першого способу дає вираз `a*2*max(x*y,x*z,y*z) + c*2*min(x*y,x*z,y*z) + b*2*max(x,y,z)*min(x,y,z)`, а для другого `a*2*max(x*y,x*z,y*z) + c*2*min(x*y,x*z,y*z) + b*2*((x*y+x*z+y*z) - max(x*y,x*z,y*z) -` `min(x*y,x*z,y*z))`.

Ще один спосіб розв'язання задачі --- ігноруючи міркування першого абзацу, не шукати, яка з площ мінімальна, середня та максимальна, а просто перебрати всі ~3! = 6~ варіантів, які грані якою фарбою фарбувати, й вибрати мінімум:
`2*min(a*x*y + b*x*z + c*y*z, a*x*y + c*x*z + b*y*z, b*x*y + a*x*z + c*y*z,` `b*x*y + c*x*z + a*y*z, c*x*y + a*x*z + b*y*z, c*x*y + b*x*z + a*y*z)`

(Само собою, зараховуються не лише ці вирази, а будь-які правильні.)