Для початку, припустимо, ніби є лише "ліва стіна", тобто вісь ~Oy~. Тоді кількість кіл, які поміщаються між ~x~-координатою 0 та ~x~-координатою `x` (тією, котра згідно з вимогами до формули називається `x`) становить *приблизно* `x/r`; але треба не просто поділити, і навіть не просто поділити цілочисельно (що, згідно умови, позначається `//`), а ще й врахувати (й це видно з наведеного в умові прикладу), що коли відстань в точності кратна радіусу, то останнє коло вже не малюється. Тобто, треба рахувати кількість кіл, які поміщаються у трохи меншу відстань; враховуючи цілочисельність, "трохи меншу" фактично означає "на 1 меншу". Тобто, цю кількість можна виразити як `(x-1)//r`.

Оскільки практично ті самі міркування можна повторити також щодо відстані `y` від нижньої стіни, відстані `A-x` від правої стіни та відстані `B-y` від верхньої стіни, остаточною відповіддю може бути, наприклад, `min((x-1)//r, (y-1)//r, (A-x-1)//r, (B-y-1)//r)`.

Само собою, на повні бали зараховується не лише цей вираз, а будь-який правильний. Наприклад, його можна перетворити до рівносильного `(min(x,y,A-x,B-y)-1)//r` чи ще якось.