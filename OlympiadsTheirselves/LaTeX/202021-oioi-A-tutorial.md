Для початку, припустимо, ніби є лише "ліва стіна", тобто вісь ~Oy~. Тоді кількість кіл, які поміщаються між ~x~-координатою 0 та&nbsp;~x~-координатою `x` (тією, котра згідно з&nbsp;вимогами до&nbsp;формули називається `x`) становить *приблизно* `x/r`; але треба не просто поділити, і&nbsp;навіть не просто поділити цілочисельно (що, згідно з&nbsp;умови, позначається `//`), а&nbsp;ще й&nbsp;врахувати (й це видно з&nbsp;наведеного в&nbsp;умові прикладу), що&nbsp;коли відстань в&nbsp;точності кратна радіусу, то останнє коло вже не малюється. Тобто, треба рахувати кількість кіл, які поміщаються у&nbsp;трохи меншу відстань; враховуючи цілочисельність, "трохи меншу" фактично означає "на&nbsp;1 меншу". Тобто, цю кількість можна виразити як&nbsp;`(x-1)//r`.

Оскільки практично ті самі міркування можна повторити також щодо відстані `y` від нижньої стіни, відстані `A-x` від правої стіни та&nbsp;відстані `B-y` від верхньої стіни, остаточною відповіддю може бути, наприклад, `min((x-1)//r, (y-1)//r, (A-x-1)//r, (B-y-1)//r)`.

Само собою, на&nbsp;повні бали зараховується не лише цей вираз, а&nbsp;будь-який правильний. Наприклад, його можна перетворити до&nbsp;рівносильного `(min(x,y,A-x,B-y)-1)//r` чи&nbsp;ще якось.
