# Коло і точки

Коло і точки

Є&nbsp;одне коло та&nbsp;~N~ точок.

Напишіть програму, яка&nbsp;знаходитиме, скільки з&nbsp;цих ~N~ точок потрапили всередину цього кола, скільки на&nbsp;саме коло і&nbsp;скільки ззовні кола.

## Вхідні дані
Перші два рядки у&nbsp;вхідних даних задають коло. Можуть бути до́&nbsp;два різні формати його задання:
1.  Якщо 1-ий рядок містить єдине число 1, то&nbsp;2-ий рядок містить рівно три цілі числа ~x_C~, ~y_C~, ~R_C~&nbsp;— координати центра кола та&nbsp;його радіус.
2.  Якщо 1-ий рядок містить єдине число 2, то&nbsp;2-ий рядок містить рівно шість цілих чисел ~x_A~, ~y_A~, ~x_B~, ~y_B~, ~x_C~, ~y_C~. Їх слід трактувати&nbsp;як координати трьох точок ~A~, ~B~, ~C~, через які проведене коло, котре треба дослідити. Ці три точки гарантовано всі різні&nbsp;і&nbsp;гарантовано не&nbsp;лежать на&nbsp;одній прямій. Гарантовано також, що&nbsp;ніяка з&nbsp;цих трьох точок не&nbsp;збігається ні&nbsp;з&nbsp;одною з&nbsp;точок подальшого переліку з&nbsp;~N~ точок.

Третій рядок у&nbsp;вхідних даних завжди містить єдине ціле число ~N~&nbsp;— кількість точок. Подальші ~N~ рядків містять по&nbsp;два цілі числа кожен&nbsp;— ~x~&nbsp;та&nbsp;~y~ координати самих точок.

Абсолютно всі задані у&nbsp;вхідних даних числа є&nbsp;цілими&nbsp;і&nbsp;не&nbsp;перевищують за&nbsp;абсолютною величиною (модулем) 1000. При цьому кількість точок&nbsp;і&nbsp;радіус гарантовано додатні, а&nbsp;координати можуть бути довільного знаку.

Скрізь, де&nbsp;в&nbsp;одному&nbsp;й&nbsp;тому&nbsp;ж рядку записано по&nbsp;кілька чисел, вони відділені одне&nbsp;від&nbsp;одного пропусками (пробілами).

## Вихідні дані
Програма повинна вивести три цілі числа&nbsp;— спочатку кількість точок всередині кола, потім кількість точок на&nbsp;самому колі, потім кількість точок ззовні кола.

Сума цих трьох чисел повинна дорівнювати ~N~. Зокрема, якщо коло задане 2-им способом, то&nbsp;ті три точки, якими воно задане, треба не&nbsp;вважати точками, належними колу.

## Приклади
**Вхідні дані:**
```
1
-1 2 5
4
0 0
-3 -3
-6 2
6 -2
```

**Вихідні дані:**
```
1 1 2
```

**Вхідні дані:**
```
2
-1 -3 2 6 3 5
4
0 0
-3 -3
-6 2
6 -2
```

**Вихідні дані:**
```
1 1 2
```

## Примітки
В&nbsp;обох наведених прикладах задане (різними способами) одне&nbsp;й&nbsp;те&nbsp;само коло, тому&nbsp;що коло, проведене через точки ~(-1; -3)~, ~(2; 6)~&nbsp;та&nbsp;~(3; 5)~ якраз&nbsp;і&nbsp;має радіус 5&nbsp;та&nbsp;центр у&nbsp;точці ~(-1; 2)~.

Перша одиничка у&nbsp;відповіді виражає, що&nbsp;лише одна точка з&nbsp;переліку потрапила всередину кола (і&nbsp;це&nbsp;точка ~(0; 0)~, але&nbsp;цього не&nbsp;питають). Друга одиничка у&nbsp;відповіді виражає, що&nbsp;лише одна точка з&nbsp;переліку потрапила на&nbsp;саме коло (і&nbsp;це&nbsp;точка ~(-6; 2)~, але&nbsp;цього не&nbsp;питають). Число&nbsp;2 у&nbsp;відповіді позначає, що&nbsp;решта дві точки з&nbsp;переліку (це&nbsp;точки ~(-3; -3)~&nbsp;та&nbsp;~(6; -2)~, але&nbsp;цього не&nbsp;питають) потрапили ззовні кола.

Можна здавати програму, яка&nbsp;враховує лише подання кола через координати центра&nbsp;і&nbsp;радіус. На&nbsp;тести, у&nbsp;вхідних даних яких коло подається 1-им способом, припадатиме майже половина балів, і&nbsp;така програма може їх отримати. Але&nbsp;навіть така програма повинна враховувати, що&nbsp;в&nbsp;цих тестах все одно буде 1-ий рядок з&nbsp;єдиним числом 1.

Разом&nbsp;з&nbsp;тим, якщо враховувати обидва випадки, це&nbsp;все одно повинна бути одна програма.