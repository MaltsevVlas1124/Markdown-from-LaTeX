Задача в основному на реалізацію, тобто головне --- уважно прочитати й акуратно реалізувати.
Єдиний неочевидний момент --- як рахувати суму всіх *тих опорів, які **не** були задіяні* у паралельних підключеннях.

Один з можливих способів такий: спочатку порахувати суму абсолютно всіх опорів; читаючи чергову пару номерів опорів, з’єднаних паралельно, не лише обчислювати опір їхнього паралельного з’єднання ~1/(1/R[i]+1/R[j])~ і додавати його до результату, але також і віднімати з того ж результату ~R[i]+R[j]~, бо ці опори раніше додали, а виявилося, що даремно.

Ще один можливий спосіб --- почати з розгляду паралельних пар, і щоразу, додавши до загальної суми ~1/(1/R[i]+1/R[j])~, *заміняти ~R[i]~ та ~R[j]~ на нулі*. Завершивши розгляд усіх паралельних пар, пододавати всі ~R[i]~ (уже використані будуть нулями й не вплинуть на результат).

Приклади програм-розв’язків: `QwkKWN` (першим способом), `QNgTua` (другим). Асимптотика однакова --- ~\Theta(N)~.# Генератор паролів --- password

У генераторі паролів закладена схема, яка за певними правилами утворює паролі із комбінацій цифр та великих літер англійського алфавіту. Цифри та літери в паролі можуть розташовуватись лише за зростанням (для літер зростання визначається алфавітом). Паролі містять, як мінімум, один символ (літеру або цифру). Якщо пароль містить і цифри, і літери, то цифри завжди йдуть після літер. Повторення символів не допускається.

Наприклад: `` CH15 `` --- коректний пароль, а `` OLYMPIAD `` --- некоректний пароль (оскільки літери розташовані не в алфавітному порядку).

Усі паролі генеруються послідовно у вигляді впорядкованого списку. Якщо два паролі містять різну кількість символів, то першим іде пароль з меншою кількістю. Якщо декілька паролів мають однакову кількість символів, то вони генеруються в алфавітному порядку (при цьому літери вважаються меншими за цифри).

Початок впорядкованого списку паролів має наступний вигляд: `` A ``, `` B ``, ..., `` Z ``, `` 0 ``, `` 1 ``, `` 2 ``, ..., `` 9 ``, `` AB ``, `` AC ``, ..., `` A9 ``, `` BC ``, ...

Напишіть програму `` password ``, яка визначатиме ~n~-ий пароль у списку паролів, який утворить генератор.

## Вхідні дані
Число ~n~ (~1<n<10^{10}~).

## Вихідні дані
Ваша програма має вивести ~n~-ий пароль.

## Приклади
**Вхідні дані:**
```
1
```

**Вихідні дані:**
```
A
```

**Вхідні дані:**
```
37
```

**Вихідні дані:**
```
AB
```

Приблизно 50% балів припадає на тести, в яких ~n < 50000~. Ще приблизно 25% --- на тести, в яких ~n<10^7~. Решта (приблизно 25%) --- на тести, в яких ~10^9 < n < 10^{10}~.

## Примітка
Англійський алфавіт має вигляд A B C D E F G H I J K L M N O P Q R S T U V W X Y Z. Літери алфавіту у таблиці ASCII йдуть поспіль, під номерами від 65 (A) до 90 (Z). Зростаюча послідовність цифр 0 1 2 3 4 5 6 7 8 9 також неперервна у таблиці ASCII (але не поспіль з літерами). Цифри йдуть під номерами від 48 (0) до 57 (9).﻿
