Купейний вагон містить 36 пасажирських місць — 9 купе по 4 місця у кожному. Половина серед з&nbsp;цих місць нижні, решта — верхні. На рисунку наведено схему розміщення місць 1, 2, 3, 4 у купе №1. Купе №2 містить аналогічно розміщені місця 5, 6, 7, 8, і&nbsp;так далі, до&nbsp;купе №9, яке містить аналогічно розміщені місця 33, 34, 35, 36.

Напишіть програму, яка, прочитавши номери двох різних місць одного купейного вагону, визначатиме:
1.  чи&nbsp;в&nbsp;одному й&nbsp;тому&nbsp;ж купе розміщені ці місця;
2.  верхнє чи&nbsp;нижнє перше з&nbsp;цих місць;
3.  верхнє чи&nbsp;нижнє друге з&nbsp;цих місць.

## Вхідні дані
Два числа ~p_1 \,\, p_2~ у&nbsp;одному рядку, розділені одним пропуском (пробілом). Гарантовано виконуються обмеження ~1 < p_1 < 36~, ~1 < p_2 < 36~, ~p_1 \ne p_2~.

## Вихідні дані
Перший рядок повинен містити або&nbsp;єдине слово `NO` (якщо місця у&nbsp;різних купе), або&nbsp;слово `YES` і&nbsp;після нього через пробіл номер того купе, в&nbsp;якому розміщені обидва ці місця. Другий рядок повинен містити або&nbsp;єдине слово `LOW` (якщо перше з&nbsp;уведених місць нижнє), або&nbsp;єдине слово `HIGH` (якщо верхнє). Третій рядок теж повинен містити або&nbsp;слово `LOW`, або&nbsp;слово `HIGH`, але&nbsp;стосовно другого з&nbsp;уведених місць.

## Приклади

**Вхідні дані:**
```
2 3
```

**Вихідні дані:**
```
YES 1
HIGH
LOW
```

**Вхідні дані:**
```
23 17
```

**Вихідні дані:**
```
NO
LOW
LOW
```

## Примітка
Перевірте правильність написання у&nbsp;Вашій програмі слів `YES`, `NO`, `LOW`, `HIGH` (ВЕЛИКИМИ латинськими літерами). Автоматична перевіряюча система зараховує відповідь, лише коли вона правильна буква-в-букву.