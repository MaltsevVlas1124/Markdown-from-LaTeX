Різні електролампи можуть мати різні коефіцієнти корисної дії (ККД).
За означенням, ККД електролампи є&nbsp;відношенням потужності, яку вона випромінює у&nbsp;вигляді світла, до&nbsp;потужності, яку вона споживає з&nbsp;електромережі.
Діапазон реальних ККД становить десь від ~3~&nbsp;% у&nbsp;поганих ламп розжарювання до&nbsp;~50~&nbsp;% у&nbsp;якісних світлодіодних.
У&nbsp;цій задачі вважаємо, що&nbsp;все, що&nbsp;споживається з&nbsp;електромережі й&nbsp;не випромінюється як&nbsp;світло, переходить лише у&nbsp;тепло.

Нехай є&nbsp;дві різні лампи, які&nbsp;мають однакову світлову потужність ``p``&nbsp;Вт, але різні ККД ``k1``&nbsp;% та&nbsp;``k2``&nbsp;%. Наприклад, нехай ~p = 4&nbsp;(Вт)~, ~k1 = 4&nbsp;(%)~ та&nbsp;~k2 = 50&nbsp;(%)~.
Це можливо, якщо перша лампа споживає з&nbsp;електромережі ~100~&nbsp;Вт (перетворюючи ~96~&nbsp;Вт у&nbsp;тепло), а&nbsp;друга ~8~&nbsp;Вт і&nbsp;~4~&nbsp;Вт відповідно.

Напишіть ***вираз***, що&nbsp;знаходитиме, у&nbsp;скільки разів більше тепла́ виділяє перша лампа у&nbsp;порівнянні з&nbsp;другою. (Наприклад, для&nbsp;щойно згаданих ``p=4``, ``k1=4``, ``k2=50`` правильна відповідь ~= 24~, як&nbsp;~96&nbsp;(Вт) / (4&nbsp;(Вт)) = 24~; а&nbsp;для ``p=17``, ``k1=42``, ``k2=47``, правильна відповідь ~approx 1.22461815~.)

У&nbsp;цій задачі треба здати не&nbsp;програму, а&nbsp;вираз: вписати його (сам вираз, не&nbsp;створюючи файл) у&nbsp;відповідну сторінку ejudge і&nbsp;відправити. У&nbsp;виразі можна використовувати цілі десяткові числа, арифметичні дії `+` (плюс), `-` (мінус), `*` (множення), `/` (ділення дробове), круглі дужки `(` та&nbsp;`)` для&nbsp;групування та&nbsp;зміни порядку дій.
Дозволяються пропуски (пробіли), але не&nbsp;всередині чисел та&nbsp;не&nbsp;всередині назв змінних.
Множення треба писати явною зірочкою (наприклад, не&nbsp;можна писати добуток ~k_1k_2~ як&nbsp;``k1k2``, лише як&nbsp;``k1*k2``).

Змінні, від&nbsp;яких залежить вираз, повинні називатися саме ``k1``, ``k2``, ``p`` (``k`` та&nbsp;``p`` — маленькі латинські букви, ``1`` та&nbsp;``2`` — цифри).
Вираз перевірятимуть при&nbsp;цілих значеннях усіх цих змінних, у&nbsp;межах ~3 < k1 < k2 < 50~&nbsp;(відсотків), ~1 < p < 20~&nbsp;(Вт).

