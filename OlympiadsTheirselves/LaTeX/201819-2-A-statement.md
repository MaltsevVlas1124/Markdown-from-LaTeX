Різні електролампи можуть мати різні коефіцієнти корисної дії (ККД).
За означенням, ККД електролампи є відношенням потужності, яку вона випромінює у вигляді світла, до потужності, яку вона споживає з електромережі.
Діапазон реальних ККД становить десь від ~3~% у поганих ламп розжарювання до ~50~% у якісних світлодіодних.
У цій задачі вважаємо, що все, що споживається з електромережі й не випромінюється як світло, переходить лише у тепло.

Нехай є дві різні лампи, які мають однакову світлову потужність ``p`` Вт, але різні ККД ``k1`` % та ``k2`` %. Наприклад, нехай ~p = 4 (Вт)~, ~k1 = 4 (%)~ та ~k2 = 50 (%)~.
Це можливо, якщо перша лампа споживає з електромережі ~100~ Вт (перетворюючи ~96~ Вт у тепло), а друга ~8~ Вт і ~4~ Вт відповідно.

Напишіть ***вираз***, що знаходитиме, у скільки разів більше тепла виділяє перша лампа у порівнянні з другою. (Наприклад, для щойно згаданих ``p=4``, ``k1=4``, ``k2=50`` правильна відповідь ~= 24~, як ~96 (Вт) / (4 (Вт)) = 24~; а для ``p=17``, ``k1=42``, ``k2=47``, правильна відповідь ~approx 1.22461815~.)

У цій задачі треба здати не програму, а вираз: вписати його (сам вираз, не створюючи файл) у відповідну сторінку ejudge і відправити. У виразі можна використовувати цілі десяткові числа, арифметичні дії `+` (плюс), `-` (мінус), `*` (множення), `/` (ділення дробове), круглі дужки `(` та `)` для групування та зміни порядку дій.
Дозволяються пропуски (пробіли), але не всередині чисел та не всередині назв змінних.
Множення треба писати явною зірочкою (наприклад, не можна писати добуток ~k_1k_2~ як ``k1k2``, лише як ``k1*k2``).

Змінні, від яких залежить вираз, повинні називатися саме ``k1``, ``k2``, ``p`` (``k`` та ``p`` --- маленькі латинські букви, ``1`` та ``2`` --- цифри).
Вираз перевірятимуть при цілих значеннях усіх цих змінних, у межах ~3 < k1 < k2 < 50~ (відсотків), ~1 < p < 20~ (Вт).