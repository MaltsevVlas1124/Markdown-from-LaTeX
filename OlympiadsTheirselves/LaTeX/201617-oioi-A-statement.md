# Квартира

Розглянемо 9-поверховий житловий будинок, в якому кілька під'їздів, і кожен поверх кожного під'їзду містить рівно 4 квартири. Таким чином, 1-й поверх 1-го під'їзду містить квартири № 1, 2, 3, 4; 2-й поверх 1-го під'їзду --- квартири № 5, 6, 7, 8; ...; 9-й поверх 1-го під'їзду --- квартири № 33, 34, 35, 36; 1-й поверх 2-го під'їзду --- квартири № 37, 38, 39, 40, і так далі.

Напишіть *вираз*, котрий за номером під'їзду, номером поверху та локальним номером квартири у межах сходової клітки обчислюватиме глобальний номер квартири у будинку.

Номер під'їзду повинен бути позначений обов'язково змінною `pid`, його значення гарантовано будуть від 1 до 20.
Поверх повинен бути позначений обов'язково змінною `pov`, його значення гарантовано будуть від 1 до 9.
Номер квартири у межах сходової клітки повинен бути позначений обов'язково змінною `kv`, його значення гарантовано будуть від 1 до 4.

Ще раз: у цій задачі (єдиній з переліку) треба здати не програму, а вираз: вписати його (сам вираз, не назву файлу) у відповідне поле перевіряючої системи і відправити на перевірку. Правила запису виразу --- спільні для більшості мов програмування: можна використовувати десяткові числа, арифметичні дії `+` (плюс), `-` (мінус), `*` (множення), круглі дужки `(` та `)` для групування та зміни порядку дій. Дозволяються пропуски (пробіли), але, звісно, не всередині чисел і не всередині імен змінних.

Наприклад: можна здати вираз `pid * pov * kv` і отримати 26 балів з 200, бо він неправильний, але все ж іноді відповідь збігається з правильною. А цілком аналогічний вираз `a*b*c` буде оцінений на 0 балів, бо змінні повинні називатися `pid`, `pov`, `kv`, а не `a`, `b`, `c`.