# Вказівки
В принципі, *можна* вивести аналітичну формулу, але це потребує знань з теорії чисел (охочі можуть знайти, що таке *кільце залишків за модулем* та *мала теорема Ферма*, і застосувати до цієї задачі). Все це було *би* доцільним, *якби* довжина ISBN-коду становила, наприклад, сотні тисяч, так що розглянутий далі простіший і значно більш програмістський (а не математичний) підхід працював *би* надто довго.

А для 10 цифр підходить і значно простіший перебір, тобто перепробувати усі варіанти від 0 до 9 і для кожного подивитися, чи виконується описана в умові правильність ISBN. Приклад реалізації див.  [g3SbMb](https://ideone.com/g3SbMb). Правда, при різних правильних відповідях ця програма вивела б усі, хоча на олімпіадах треба виводити будь-яку одну. Насправді це неактуально, бо різні правильні відповіді неможливі (хто вивчав питання, згадані у попередньому абзаці, можуть це довести; решта можуть або повірити, або дописати у розв'язок `break` для обривання циклу після виведення першої відповіді.)

Говорити про асимптотичну складність некоректно, бо нема того розміру вхідних даних, який міг би прямувати до ~\infty~. *Якби* довжина ISBN-коду становила довільне ~N~ (але таке, щоб ~N+1~ було простим, і щоб аналогічна сума добутків ділилася без остачі на ~N+1~), можна було *би* сказати, що перебір має складність ~\Theta(N^2)~, а теоретико-числовий розв'язок --- ~\Theta(N+\log N) = \Theta(N)~.

---

Ще *може* бути проблемою формат вхідних даних, особливо для малодосвідчених користувачів C++: `cin>>a>>b` ніби читає в `a` те, що до пропуску, й у `b` те, що після; але в *обох* випадках пробіл замінює найпершу цифру та … найостаннішу … всі 9 осмислених цифр ідуть в `a`. Може спасти на думку читати у циклі окремі `char`-и; але при стандартних налаштуваннях `cin>>c` (`c` --- типу `char`) взагалі пропускає пропуски, і взнати його позицію неможливо. Один зі способів вирішення цієї проблеми --- перед читанням `char`-ів викликати `cin.unsetf(ios::skipws)`, щоб пропуски та переведення рядка таки читались у ті `char`-и. Інший --- використати функцію `getline(cin,s)` (`s` --- типу `string`); вона (як і `readln` мови Pascal) читає все, включаючи пробіли, до кінця рядка.