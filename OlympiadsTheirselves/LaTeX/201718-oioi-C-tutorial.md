# Розбір задачі

Тут зручно завести масив з&nbsp;кількостями днів у&nbsp;місяцях ``{31, 28, 31, 30, 31, 30, 31, 31, 30, 31, 30, 31}`` і&nbsp;повторювати цикл «поки глобальний номер дня більший за&nbsp;кількість днів у&nbsp;поточному місяці, відняти з&nbsp;номера дня кількість днів у&nbsp;місяці й&nbsp;перейти до&nbsp;наступного місяця». Наприклад, для 100-го дня року буде так:
~100 > 31~, тож віднімаємо ~100 - 31 = 69~ і&nbsp;переходимо до&nbsp;наступного місяця (лютого);
~69 > 28~, тож ~69 - 28 = 41~ і&nbsp;переходимо до&nbsp;березня;
~41 > 31~, тож ~41 - 31 = 10~ і&nbsp;переходимо до&nbsp;квітня;
~10 \le 30~, отже цей день — 10&nbsp;квітня.
Приклад реалізації цієї ідеї —[IdeOne b37OJg](https://ideone.com/b37OJg).

Можна також написати програму, яка значно активніше використовує деяку бібліотеку роботи з&nbsp;календарем; див. [IdeOne b37OJg](https://ideone.com/b37OJg) та&nbsp;міркування щодо такого підходу в&nbsp;розборах задач «Високосні роки» та&nbsp;«П'ять неділь у&nbsp;місяці». Втім, са́ме в&nbsp;цій задачі користь від бібліотечних засобів сумнівна: неясно, що&nbsp;легше, чи&nbsp;написати самому, чи&nbsp;розбиратися з&nbsp;неочевидними деталями бібліотечних засобів.

