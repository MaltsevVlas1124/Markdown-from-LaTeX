# Круглі дужки

Напишіть програму, яка з'ясовуватиме, чи є дужковий вираз правильним. Тобто, чи правда, що для кожної дужки є парна, й у кожній парі відкривна дужка йде раніше, чим закривна.

## Вхідні дані
1-й рядок містить число ~N~ --- кількість різних рядків, які треба перевірити на правильність.
Кожен з подальших ~N~ рядків містить послідовність символів, яку треба перевірити на правильність.
Послідовності гарантовано не містять ніяких інших символів, крім дужок `(` та/або `)`.

## Вихідні дані
Виведіть рівно ~N~ рядків, у кожному єдиний символ 1 або 0 (1, якщо відповідний рядок утворює правильну дужкову послідовність; 0, якщо неправильну).


## Приклади
**Вхідні дані:**
```
3
(())()
((()))))
))((
```

**Вихідні дані:**
```
1
0
0
```

## Примітки
Задача розділена в єджаджі на дві задачі `C1` та `C2`, які мають однакові умови (зокрема, однакові формати вхідних даних та результатів), але різні обмеження.
Для отримання повних балів, слід здати обидві.
Ви самі вирішуєте, чи здавати в `C1` та `C2` однакові розв'язки, чи різні; єджадж вибиратиме окремо максимальні бали серед розв'язків `C1`, окремо максимальні серед `C2`, і додаватиме ці максимуми.

На задачу `C1` припадають 180 балів, її оцінювання потестове (проходження кожного тесту оцінюється окремо, інші тести на це не впливають), 1-й тест є тестом з умови й не оцінюється (але перевіряється, а детальний протокол показується), в усіх тестах ~2 \leqslant N \leqslant 7~.
100 балів припадають на тести, де довжини кожного окремо з рядків не перевищують 100, ще 40 балів --- на тести, де ці довжини від 100 до 5000, ще 40 балів --- на тести, де ці довжини від ~10^5~ до ~10^6~.

На задачу `C2` припадають 70 балів, для їх отримання необхідно, щоб Ваша програма пройшла всі тести (можна отримати лише або всі 70 балів, або 0).
В задачі `C2` гарантовано, що кожен з ~N~ рядків містить хоча б одну дужку, а розмір вхідних даних (кожного тесту окремо) не перевищує 20 мегабайтів.

Зверніть увагу, що в задачі `C2`, при більших, чим у `C1`, вхідних даних, жорсткіші обмеження на пам'ять (конкретні значення можна бачити в єджаджі).