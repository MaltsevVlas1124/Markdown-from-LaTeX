## Примітки

**Там взагалі потрібне `p`?**
Насправді, ні. Тепер почнемо сам розбір.

Позначимо ті потужності, котрі споживаються лампами з&nbsp;електромережі, *математичними* змінними ~p_1~ та&nbsp;~p_2~ відповідно. (Тобто, ці змінні з'являться у&nbsp;проміжних викладках на&nbsp;папері, але їх не&nbsp;треба й&nbsp;не можна включати в&nbsp;остаточну відповідь.) Тоді однакові, рівні `p`, корисні світлові потужності можна виразити як
~ \frac{k1}{100} \cdot p_1 ~ та
~ \frac{k2}{100} \cdot p_2 ~ відповідно. Звідси маємо
~ \frac{k1}{100} \cdot p_1 = \frac{k2}{100} \cdot p_2 ~.

Потрібно ж знайти відношення не&nbsp;корисних теплових потужностей, які, згідно примітки «все, що&nbsp;споживається з&nbsp;електромережi й&nbsp;не випромiнюється як&nbsp;свiтло, переходить лише у&nbsp;тепло» рівні
~ \frac{100-k1}{100} \cdot p_1 ~ та
~ \frac{100-k2}{100} \cdot p_2 ~ відповідно.
Отже, шуканою є величина
~ \frac{\frac{100-k1}{100} \cdot p_1}{\frac{100-k2}{100} \cdot p_2} = \frac{100-k1}{100-k2} \cdot \frac{p_1}{p_2} ~. Дріб
~ \frac{p_1}{p_2} ~ можна виразити з&nbsp;формули наприкінці попереднього абзацу: після скорочення 100&nbsp;%, ділення обох частин на&nbsp;~p_2~ та&nbsp;множення на&nbsp;`k1` виходить ~ \frac{p_1}{p_2} = \frac{k2}{k1} ~. Отже, остаточна відповідь може мати, наприклад, вигляд
`((100-k1)*k2)/((100-k2)*k1)`, чи,&nbsp;наприклад, вигляд `(100-k1)/(100-k2)*k2/k1`. Звісно, зараховувалися не&nbsp;лише конкретно ці дві відповіді, а&nbsp;будь-яка правильна, включно з&nbsp;тими, де `p` залишили (могли б скоротити, але не&nbsp;зробили цього).

