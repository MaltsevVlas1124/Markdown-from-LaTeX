# Фарбування паралелепіпеда

Є прямокутний паралелепіпед розмірами ~x\textnormal{ см} × y\textnormal{ см} × z\textnormal{ см}~.
Є три фарби, які мають різну ціну: найдешевша --- ціну ~a~ коп/см~^2~, середня --- ціну ~b~ коп/см~^2~, найдорожча --- ціну ~c~ коп/см~^2~.
Зверніть увагу, що ~a<b<c~, але ніякого аналогічного співвідношення між ~x~, ~y~, ~z~ не гарантовано, вони можуть бути будь-якими.

Напишіть *вираз*, залежний від `a`, `b`, `с`, `x`, `y`, `z`, за яким можна обчислити ***мінімальну*** можливу вартість (у копійках) фарбування паралелепіпеда, щоб протилежні грані були пофарбовані в однакові кольори, а не протилежні --- у різні.

(Гранями паралелепіпеда є прямокутники, їх шість, і їх можна розбити на три пари протилежних: наприклад, якщо покласти паралелепіпед на рівну поверхню, можна говорити про протилежну пару «верхня та нижня грані», протилежну пару «ліва та права грані», і протилежну пару «передня та задня грані».)

Здати треба вираз, а не програму. В ejudge треба вписати у відповідне поле сам вираз, не створюючи ніякого файлу-розв’язку. Змінні `a`, `b`, `с`, `x`, `y`, `z` з умови задачі повинні називатися саме `a`, `b`, `с`, `x`, `y`, `z`, перейменовувати не можна.
У виразі можна використовувати десяткові числа, дії `+` (плюс), `-` (мінус), `*` (множення), круглі дужки `(` та `)` для групування та зміни порядку дій, а також функції `min` та `max`.
Формат запису функцій: після `min` або `max` відкривна кругла дужка, потім перелік (через кому) виразів, від яких береться мінімум чи максимум, потім закривна кругла дужка. Пропуски (пробіли) дозволяються, але не всередині чисел і не всередині імен `min` та `max`.

Наприклад, можна здати вираз `(a+b+c)*(min(x,y)+max(x,y,z))`; він неправильний за смислом, але змінні названі правильно, функції використані дозволеним способом, і він іноді випадково дає правильний результат; цей розв'язок оцінюється на 11 балів з 200 можливих.
Наприклад, при ~a = 2~, ~b = 3~, ~c = 4~, ~x = y = z = 1~ числовий результат має дорівнювати 18 (на дві протилежні грані розмірами ~1×1~ йде фарба ціною 2, на ще дві протилежні, теж ~1×1~, фарба ціною 3, на ще дві протилежні, теж ~1×1~, ціною 4; всього ~2×2×1×1 + 2×3×1×1 + 2×4×1×1 = 4+6+8 = 18~).
А, наприклад, при ~a = 2~, ~b = 3~, ~c = 4~, ~x = 20~, ~y = 30~, ~z = 40~ числовий результат має дорівнювати 14400.