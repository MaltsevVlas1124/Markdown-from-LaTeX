На кожному вагоні електрички є табличка, на якій фарбою написано його номер. Вагони занумеровані натуральними числами 1, 2, ..., ~N~ (крайній вагон має номер 1, сусідній з ним --- номер 2, і т. д., до крайнього з протилежного боку вагону, який має номер ~N~). Електричка має кабіни з обох боків, і може поїхати хоч 1-им вагоном уперед, хоч ~N~-им.

Під час прибуття електрички на платформу, Вітя помітив, що ~(i - 1)~ штук вагонів електрички проїхали мимо нього, а ~i~-й по порядку зупинився якраз навпроти. Ще він помітив, що на табличці цього вагона написаний номер ~j~. Ще він точно знає (і ці знання відповідають дійсності), що електрички ніколи не бувають ні коротшими 4 вагонів, ні довшими 12 вагонів. Вітя хоче визначити, скільки всього вагонів у електричці. Напишіть програму, яка або знаходитиме цю кількість, або повідомлятиме, що без додаткової інформації це зробити неможливо.

## Вхідні дані
Програма має прочитати зі стандартного входу (клавіатури) два цілі числа ~i~ та ~j~, розділені пропуском. ~2 \le i \le 12~, ~2 \le j \le 12~, числа гарантовано задовольняють всі вищезгадані обмеження.

## Вихідні дані
Виведіть на стандартний вихід (екран) одне число --- кількість вагонів у електричці. Якщо однозначно визначити кількість вагонів неможливо, виведіть замість кількості число `0`.

## Приклади
**Вхідні дані:**
```
4 2
```

**Вихідні дані:**
```
5
```