# Сповзання кубиків

Є ~N~ стовпчиків, утворених кубиками: 1-й стовпчик являє собою ~a_1~ поставлених один на іншого кубиків, 2-й --- ~a_2~ кубиків, тощо. Усі ці кубики однакові.

Все це разом узяте акуратно нахиляють праворуч --- так, що деякі з кубиків зісковзують зі своїх стовпчиків і сповзають у правіші.

Вважаємо (хоч це й не зовсім відповідає реальним законам фізики), що при сповзанні кубики ніколи не летять, перекидаючись, а лише зміщуються на правіші позиції.

Напишіть програму, яка за початковою конфігурацією (а саме, кількостями кубиків у кожному стовпчику) знаходитиме кінцеву (а саме, кількості кубиків у кожному стовпчику та кількості кубиків у кожному рядку).

## Вхідні дані

1-й рядок містить єдине число ~N~ (~2 ≤ N ≤ 123456~) --- кількість стовпчиків. 2-й рядок містить (розділені пробілами) ~N~ натуральних чисел ~a_1~, ~a_2~, ..., ~a_N~ --- кількості кубиків 1-му, 2-му, ..., ~N~-му стовпчиках (зліва направо). Кожна з цих кількостей перебуває у межах ~1 ≤ a_j ≤ 123456~.

## Вихідні дані

Виведіть у першому рядку розділені пробілами кінцеві кількості кубиків по стовпчикам (зліва направо), а у другому рядку --- кінцеві кількості кубиків по рядкам (усім непорожнім, знизу догори). Ні кількість стовпчиків, ні кількість рядків виводити не треба.

## Приклади

**Вхідні дані:**
```
4
3 2 1 2
```

**Вихідні дані:**
```
1 2 2 3
4 3 1
```

**Вхідні дані:**
```
7
4 1 1 1 2 1 1
```

**Вихідні дані:**
```
1 1 1 1 1 2 4
7 2 1 1
```

## Примітка

1-й приклад входу/виходу відповідає наведеним рисункам.

## Оцінювання

20% балів припадає на тести, в яких кількість стовпчиків ~N = 4~, максимальне серед усіх ~a_j~ дорівнює ~3~.
Ще 20% балів --- тести, де ~2 ≤ N ≤ 123~, ~1 ≤ max(a_j) ≤ 123~;
ще 20% балів --- тести, де ~2 ≤ N ≤ 123~, ~1 ≤ max(a_j) ≤ 123456~;
ще 20% балів --- тести, де ~2 ≤ N ≤ 123456~, ~1 ≤ max(a_j) ≤ 123~;
решта 20% балів --- тести, де ~2 ≤ N ≤ 123456~, ~1 ≤ max(a_j) ≤ 123456~.

Писати треба одну програму, а не різні програми для різних випадків; єдина мета цього переліку різних блоків обмежень --- дати уявлення про те, скільки балів можна отримати, якщо розв’язати задачу правильно, але не ефективно.

Якщо якийсь один з рядків-відповідей (або увесь перший рядок відповіді, тобто кількості кубиків по стовпчикам, або увесь другий рядок відповіді, тобто кількості кубиків по рядкам) повністю правильний, а інший ні, програма отримуватиме за відповідний тест 40% балів.