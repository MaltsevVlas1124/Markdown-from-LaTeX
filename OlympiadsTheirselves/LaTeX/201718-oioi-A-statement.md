# Патрульні групи—1

Патрульна група повинна складатися з&nbsp;одного командира та&nbsp;рівно двох рядових. Загальна кількість офіцерів, які можуть виконувати обов'язки командира патрульної групи, становить `c`. Загальна кількість рядових, з&nbsp;яких можуть вибиратися підлеглі патрульні, становить `r`. Офіцер не&nbsp;може виконувати обов'язки рядового, а&nbsp;рядовий не&nbsp;може виконувати обов'язки командира групи.

Напишіть *вираз*, котрий знаходитиме, яку максимальну *кількість патрульних груп* можна сформувати *одночасно*.

Кількість офіцерів, які можуть виконувати обов'язки командира патрульної групи, повинна позначатися обов'язково змінною `k`. Загальна кількість рядових, з&nbsp;яких можна вибирати підлеглих патрульних, повинна позначатися обов'язково змінною `r`. Обидві кількості гарантовано натуральні (цілі додатні).

У&nbsp;цій задачі треба здати не&nbsp;програму, а&nbsp;вираз: вписати його (сам вираз, не&nbsp;назву файлу) у&nbsp;відповідне поле перевіряючої системи і&nbsp;відправити на&nbsp;перевірку. Правила запису виразу: мо́жна використовувати десяткові чи́сла, арифметичні дії `+` (плюс), `-` (мінус), `*` (множення), `/` (ділення дробове, наприклад, `17/5`~=3,4~), `//` (ділення цілочисельне, наприклад, `17//5`~=3~), круглі дужки `(` та&nbsp;`)` для&nbsp;групування та&nbsp;зміни порядку дій, а&nbsp;також функції `min` та&nbsp;`max`.
Формат запису функцій: після `min` або&nbsp;`max` відкривна кругла дужка, потім перелік (через&nbsp;кому) виразів, від&nbsp;яких береться мінімум або&nbsp;максимум, потім закривна кругла дужка. Дозволяються пропуски (пробіли), але,&nbsp;звісно, не&nbsp;всередині чи́сел і&nbsp;не&nbsp;всередині імен `min` та&nbsp;`max`.

Наприклад: можна здати вираз `r/k` і&nbsp;отримати 4&nbsp;бали зі&nbsp;100, бо&nbsp;він неправильний, але&nbsp;все&nbsp;ж іноді відповідь випадково збігається з&nbsp;правильною. А&nbsp;«цілком аналогічний» вираз `b/a` буде оцінений на&nbsp;0&nbsp;ба́лів, бо&nbsp;змінні повинні називатися `k` та&nbsp;`r`, а&nbsp;не&nbsp;`a` та&nbsp;`b`.

Для&nbsp;кращого розуміння умови задачі та&nbsp;суті її&nbsp;відмінності від&nbsp;наступної, наведемо також&nbsp;приклад: при&nbsp;~k=3~, ~r=3~ числова відповідь дорівнює&nbsp;1, бо&nbsp;хоч і&nbsp;є аж&nbsp;три можливих командири, але&nbsp;трьох рядових не&nbsp;вистачає на&nbsp;формування навіть двох груп по&nbsp;двоє рядових у&nbsp;кожній.
