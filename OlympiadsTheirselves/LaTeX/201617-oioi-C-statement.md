# Гра Вгадай число

Напишіть програму, яка гратиме у&nbsp;гру "Вгадай число": визначатиме загадане суперником ціле число із заданого діапазону на&nbsp;основі запитів до&nbsp;суперника.

У кожному запиті Ваша програма повинна виводити слово `try` та&nbsp;одне ціле число, що&nbsp;трактується як&nbsp;запитання *Загадане число...?*. Суперник на&nbsp;це відповідає (гарантовано чесно) одне з&nbsp;трьох: або, що&nbsp;саме це число й&nbsp;загадане, або, що&nbsp;загадане число більше, або, що&nbsp;загадане число менше. Ваша програма повинна продовжувати (або завершити) гру, враховуючи отримані відповіді. Кількість спроб вгадування (незалежно від величини проміжку) — до&nbsp;50 (п'ятдесяти), включно. При перевищенні цього ліміту, Вашій програмі присуджується технічна поразка (вона не отримує балів за&nbsp;відповідний тест).

Тобто, ця задача є інтерактивною: Ваша програма не отримає всіх вхідних даних на&nbsp;початку, а&nbsp;отримуватиме по&nbsp;мірі виконання доуточнення, котрі залежатимуть від попередніх дій Вашої програми. Тим не менш, *її перевірка теж відбувається **автоматично***. Тому, у&nbsp;цій Вашій програмі, як&nbsp;і&nbsp;в&nbsp;програмах-розв'язках інших задач, теж слід *не* організовувати діалог інтуїтивно зрозумілим чином, а&nbsp;чітко дотримуватися формату. Тільки це не формат вхідного та&nbsp;вихідного файлів, а&nbsp;формат спілкування з&nbsp;програмою, котра грає роль суперника.

## Вхідні дані

На початку, один раз, на&nbsp;вхід Вашій програмі подаються записані в&nbsp;один рядок через пропуск (пробіл) два цілі числа ~a~, ~b~ (~-2 \cdot 10^9 \le a \le b \le 2 \cdot 10^9~) — межі проміжку. Це означає, що&nbsp;загадане ціле число гарантовано перебуває в&nbsp;межах ~a \le x \le b~.
На кожному наступному кроці, на&nbsp;вхід Вашій програмі подається рядок, що&nbsp;містить рівно один з&nbsp;трьох символів:
- `=` означає, що&nbsp;останнє виведене Вашою програмою число і&nbsp;є загаданим;
- `+` означає, що&nbsp;загадане число більше, ніж виведене Вашою програмою;
- `-` означає, що&nbsp;загадане число менше, ніж виведене Вашою програмою.

## Вихідні дані

Поки Ваша програма "не впевнена", яке число загадане, вона повинна повторювати виведення в&nbsp;один рядок через пропуск (пробіл або табуляцію) слово `try` (маленькими латинськими буквами, без лапок) та&nbsp;одного цілого числа — чергової спроби вгадування. Кожне число-спроба повинно бути в&nbsp;межах ~a \le x \le b~ (див. вище). Настійливо рекомендується після кожного такого виведення робити дію `flush(output)` (Pascal), вона ж `cout.flush()` (C++), вона ж `fflush(stdout)` (C), вона ж `sys.stdout.flush()` (Python), вона ж `System.out.flush()` (Java). Це істотно зменшує ризик, що&nbsp;проміжна відповідь "застряне" десь по&nbsp;дорозі, не дійшовши до&nbsp;програми-суперника.

Коли Вашій програмі "стає абсолютно очевидно", яке число загадане, вона повинна припинити основну частину гри і&nbsp;вивести в&nbsp;один рядок через пропуск (пробіл або табуляцію) слово `answer` (маленькими латинськими буквами, без лапок) та&nbsp;вгадане число. Після цього слід остаточно завершити роботу, не виводячи жодного іншого символа.

## Приклади

**Вхідні дані:**
```
1 100
+
-
-
-
=
```

**Вихідні дані:**
```
try 10
try 20
try 19
try 18
try 17
answer 17
```
1) Програма-суперник з&nbsp;самого початку загадала&nbsp;17.

2) Щоб було видніше, в&nbsp;якому порядку відбуваються введення та&nbsp;виведення, у&nbsp;прикладі використано розділення порожніми рядками. При фактичній перевірці програма-суперник не виводитиме ніяких порожніх рядків і&nbsp;не чекатиме їх від Вашої програми.

3) Ваша програма не зобов'язана грати за&nbsp;стратегією, що&nbsp;наведена у&nbsp;цьому прикладі. Це лише приклад можливої роботи програми, що&nbsp;успішно завершує конкретно цю гру.
