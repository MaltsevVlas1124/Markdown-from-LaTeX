## Примітки
З юліанським (старим) календарем усе дуже просто: `if year mod 4 = 0 then writeln('YES') else writeln('NO')`.

З григоріанським (новим) трохи складніше, але потребує лише акуратності, без придумок. Буквально слідуючи умові задачі, можна отримати таке: `if (year mod 4 = 0) and ((year mod 100 <> 0) or (year mod 400 = 0)) then writeln('YES') else writeln('NO')`. Інший більш-менш зручний спосіб --- спочатку, якщо рік взагалі не кратний 4, то не високосний; інакше, якщо кратний 400, то високосний; інакше, якщо кратний 100, то не високосний (випадок кратності 400 вже розглянутий в іншій гілці); інакше, високосний (раніше вже розглянуто і взагалі не кратні 4, і особливі випадки, лишаються високосні).

Можна і не писати перевірку високосності за григоріанським календарем самому, а використати бібліотечну. Наприклад, мовою FreePascal є функція `IsLeapYear`; мовою Java --- метод `isLeapYear` класу `GregorianCalendar`.

Чи завжди можна використовувати на олімпіаді бібліотечні засоби замість писати сам(ому/ій)? Якщо бібліотека ***не*** стандартна --- мабуть, ні (додавати бібліотеки на сервер на прохання учасника якось не прийнято). Крім того, на локальному комп'ютері, де пише учасник, і на сервері, де відбувається перевірка, можливі відмінності у переліку бібліотек. Тут лишається тільки або знати конкретні факти (що в яких версіях є), або питати в журі, або пробувати (якщо дозволена багатократна відправка розв'язків, можна витратити 1--2 спроби, щоб узнати, чи працює на сервері бажана функція бажаної бібіліотеки: ніщо не заважає, навіть не пишучи розв'язок повністю, швиденько написати і здати щось, що при наявності бажаної бібліотеки/функції пройде хоча б пару тестів, а при відсутності дасть вердикт «Помилка компіляції», і глянути, що виходить).