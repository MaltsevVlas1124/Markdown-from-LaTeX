# Високо́сні роки

Сучасний григоріанський календар діє, починаючи з&nbsp;п'ятниці 15&nbsp;жовтня 1582&nbsp;року. Він відрізняється від&nbsp;попереднього юліанського трохи складнішим, але&nbsp;зате&nbsp;й&nbsp;більш точним пра́вилом визначення, які́ роки високосні (містять дату 29&nbsp;лютого), а&nbsp;які́ ні.
У&nbsp;юліанському пра́вило було дуже просте: якщо&nbsp;номер року кратний 4 (іншими словами, ділиться на&nbsp;4 без&nbsp;остачі), то&nbsp;лютий містить 29&nbsp;днів, а&nbsp;якщо&nbsp;не&nbsp;кратний, то&nbsp;28&nbsp;днів. Але&nbsp;Земля обертається навколо Сонця за&nbsp;приблизно 365,242&nbsp;доби, а&nbsp;не&nbsp;365,250 рівно, що&nbsp;й&nbsp;призвело&nbsp;до&nbsp;накопичення похибки (10&nbsp;днів за&nbsp;1500&nbsp;років).
Тому пра́вило визначення, чи&nbsp;високосний рік, у&nbsp;сучасному григоріанському календарі таке: **Високосним є&nbsp;кожен четвертий рік, за&nbsp;винятком років, номер яких ділиться без&nbsp;залишку на&nbsp;100, але&nbsp;не&nbsp;ділиться без&nbsp;залишку на&nbsp;400**. Зокрема, 1700, 1800&nbsp;і&nbsp;1900&nbsp;роки були не&nbsp;високосними за&nbsp;григоріанським календарем (хоч&nbsp;і&nbsp;високосними за&nbsp;юліанським). Але&nbsp;1600&nbsp;і&nbsp;2000&nbsp;роки були високосними за&nbsp;обома календарями.
Так&nbsp;і&nbsp;вийшло, що&nbsp;різниця між цими календарями, яка&nbsp;у&nbsp;XVI&nbsp;ст. складала 10&nbsp;днів, наразі&nbsp;становить 13&nbsp;днів.

Напишіть програму, яка&nbsp;читатиме номер року&nbsp;і&nbsp;визначатиме, чи&nbsp;високосний цей рік за&nbsp;кожним з&nbsp;цих календарів.

## Вхідні дані
Єдине ціле число, у&nbsp;проміжку ~1583 < y < 4321~&nbsp;— номер року.

## Вихідні дані
Виведіть&nbsp;у&nbsp;першому рядку або&nbsp;єдине слово `YES`, якщо рік високосний за&nbsp;григоріанським календарем, або&nbsp;єдине слово `NO`, якщо не&nbsp;високосний.
Другий рядок теж має містити єдине слово `YES`, або&nbsp;єдине слово `NO`, з&nbsp;аналогічним смислом, але&nbsp;для юліанського календаря.
Важливо, щоб&nbsp;слова `YES` та/або `NO` були написані великими латинськими літерами, без&nbsp;лапок.

## Приклади

**Вхідні дані:**
```
2015
```

**Вихідні дані:**
```
NO
NO
```

**Вхідні дані:**
```
2012
```

**Вихідні дані:**
```
YES
YES
```

**Вхідні дані:**
```
2000
```

**Вихідні дані:**
```
YES
YES
```

**Вхідні дані:**
```
1900
```

**Вихідні дані:**
```
NO
YES
```