Яка частина прямої у крузі?

Є коло (задане радіусом і координатами центра) і пряма (задана координатами двох своїх точок).

Якої довжини відрізок прямої лежить у крузі (всередині кола)?

## Вхідні дані
Слід прочитати зі стандартного вводу (клавіатури). У першому рядку задано три числа: спочатку радіус кола ~R~, потім координати його центра ~Cx Cy~. У другому та третьому задано по два числа --- ~x~- та ~y~-координати точок (гарантовано двох різних), через які проходить пряма. Всі числа цілі, за абсолютним значенням не перевищують 10000.

## Вихідні дані
Вивести єдине число: якщо пряма і коло мають хоча б одну спільну точку --- довжину відрізка цієї прямої, що лежить у крузі (всередині кола); якщо не мають жодної спільної точки --- замість цієї довжини вивести число `-1`.

У випадку торкання прямої до кола, спільна точка є, але відрізка ненульової довжини нема; отже, при торканні слід виводити `0`.

Результат при виведенні *не можна* заокруглювати (а виводити в експоненційній формі, як-то `6.0000000000000000E+0000` замість `6`, можна).

## Приклади
**Вхідні дані:**
```
5 0 0
4 1
4 2
```

**Вихідні дані:**
```
6
```