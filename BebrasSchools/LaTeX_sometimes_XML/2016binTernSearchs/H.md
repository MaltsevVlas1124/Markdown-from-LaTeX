# Всюдихід—2

Всюдихід має проїхати від старту ~S~ до&nbsp;фінішу ~F~ по степу, в&nbsp;якому є пустельна область. Пустельна область являє собою клин у вигляді частини площині між двома променями, що&nbsp;виходять з&nbsp;початку координат, один з&nbsp;променів спрямований угору вздовж осі ~Oy~, інший перебуває у&nbsp;1-й координатній чверті, утворюючи з&nbsp;першим кут ~\varphi~. Пустелею всюдихід може їхати з&nbsp;максимальною швидкістю ~v_1~, степом — з&nbsp;максимальною швидкістю ~v_0~ (причому ~v_0 \ge v_1~).

За який мінімальний час всюдихід може дістатися з&nbsp;точки ~S~ в&nbsp;точку ~F~?

## Вхідні дані
В єдиному рядку файлу через пропуски (пробіли) записано 7&nbsp;дійсних чисел ~x_S~, ~y_S~, ~x_F~, ~y_F~, ~\varphi~, ~v_0~, ~v_1~, котрі позначають: координати ~S(x_S,y_S)~, координати ~F(x_F,y_F)~, кут при вершині клина (в&nbsp;радіанах), швидкості всюдихода по степу&nbsp;і&nbsp;по&nbsp;пустелі.

Гарантовано, що: ~-1000 < x_S < 0 < x_F < 1000~; ~|y_S|, |y_F| < 1000~; обидві точки ~S~&nbsp;та&nbsp;~F~ перебувають поза пустелею&nbsp;і не&nbsp;на її межі; відрізок ~SF~ перетинає пустелю; ~\pi/180 < \varphi < \pi/4~; ~v_1 \le v_0 \le 4v_1~; ~0.1 \le v_1 \le 5~.

## Вихідні дані
Вивести єдине дійсне число — шуканий мінімальний час. Виводити&nbsp;в&nbsp;будь-якому зі стандартних форматів для чисел&nbsp;з&nbsp;плаваючою крапкою (але крапкою,&nbsp;а&nbsp;не&nbsp;комою); відповідь зараховується, якщо її похибка (абсолютна або відносна, тобто хоча&nbsp;б одна з&nbsp;них) не більша ~10^{-6}~.

## Приклади
**Вхідні дані:**
```
-2.0 4.0 2.5 5.0 0.3 3.5 2.0
```

**Вихідні дані:**
```
1.6273547791
```
