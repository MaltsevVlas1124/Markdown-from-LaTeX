# Дошки

(На жаль, на самій школі умова цієї задачі містила деякі неоднозначності, тому тепер вона трохи переписана.)

Степан вирішив оновити старий паркан біля дому. Для цього йому потрібно ~M~ дощок. Зараз у його сараї є ~N~ дощок однакової товщини та ширини, але різної довжини. Так як Степан любить засмагати влітку, він хоче, щоб паркан був якомога більшої однакової цілочисельної висоти. Степан просить допомогти йому і знайти таку найбільшу цілочисельну висоту. Дошки можна різати (як з метою приведення до однакової довжини, так і з метою отримання з однієї дуже довгої кількох коротших), але не можна доточувати одну до одної.

## Вхідні дані
В першому рядку знаходяться два числа ~N~, ~M~ (~1 \leqslant N, M \leqslant 10000~). В кожному з наступних ~N~ рядків знаходиться по одному числу ~A_i~ --- довжина ~i~-ої дошки в сараї (~1 \leqslant A_i \leqslant 10^7~).

## Вихідні дані
Виведіть єдине число --- відповідь на задачу. Якщо Степан не може побудувати такий паркан, виведіть `0`.

## Приклади
**Вхідні дані:**
```
4 3
4
7
3
2
```

**Вихідні дані:**
```
3
```

## Примітка
Три дошки висоти 3 можна отримати аж кількома різними способами: можна взяти дошки довжинами 3, 4, 7 і довші вкоротити до найкоротшої; можна взяти лише дошки довжинами 3 та 7, коротшу взяти цілою, а довшу розрізати на дві корисні по 3 і 1 у відходи. Якби в умові не було вимоги про цілочисельність відповіді, то відповіддю було б 3,5 (довжину 7 навпіл плюс ще одна 3,5 із дошки довжини 4); але вимога цілочисельності є, тому 3.
