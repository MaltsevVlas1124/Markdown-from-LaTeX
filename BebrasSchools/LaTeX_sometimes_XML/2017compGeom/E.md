Секундна стрілка годинника переміщуєтся стрибками, тобто протягом секунди нерухома, а потім дуже швидко повертає на ~1/60~ повного оберту. Стрілка являє собою тонкий відрізок довжини ~d~ мм, що виходить з центру годинника.
Годинник поклали на сканер, орієнтувавши звичайним чином (позначка 12 згори) й підібрали параметри сканування так, що:

1.  Сканування запускається відразу після того, як секундна стрілка виконала черговий стрибок і почала показувати ~s~ секунд.
2.  Область сканування вибрана як квадрат розмірами ~2d мм \times 2d мм~, так, що вона в точності охоплює круг, який покриває секундна стрілка.
3.  Сканер за (кожну) 1 с встигає отримати прямокутне зображення висотою рівно ~k~ мм (та шириною ~2d~ мм, тобто в усю область сканування).
4.  Роздільча здатність сканера досить висока, щоб можна було знехтувати дискретністю зображень всередині кожної ~k~-міліметрової смужки й рахувати відстані за звичайними геометричними формулами.

Знайдіть сумарну довжину зображень секундної стрілки в отриманій картинці (зображення інших елементів годинника не створюють проблем, бо секундна стрілка має зовсім інший колір).

## Вхідні дані
Три цілі числа: ~k~ (висота області, яку сканують за 1 с), ~d~ (довжина стрілки) та ~s~ (скільки секунд почала показувати стрілка у момент початку сканування).

~1 < k < 50~,
~0.75k < d < 100k~,
відношення ~d/k~ гарантовано не є цілим числом,
~0 < s < 60~.

## Вихідні дані
Єдине дійсне число ~l~ --- сумарну довжину зображень секундної стрілки.
Відповідь буде зарахована, якщо відносна або абсолютна похибка (хоча б одна з них) не перевищить ~10^{-6}~.

## Приклади
**Вхідні дані:**
```
36 90 10
```

**Вихідні дані:**
```
103.994544
```