#Операції над множинами

Як&nbsp;відомо, множина — це сукупність елементів, що&nbsp;розглядається (вся сукупність)&nbsp;як&nbsp;єдине ціле. Зазвичай вважають, що&nbsp;множина не&nbsp;може містити один&nbsp;і&nbsp;той самий елемент кілька разів (лише&nbsp;або&nbsp;містить,&nbsp;або&nbsp;ні). Взагалі&nbsp;кажучи, елементи можуть бути різної природи, але&nbsp;у&nbsp;цій задачі елементами будуть лише цілі невід'ємні числа. Для&nbsp;множин відомі деякі стандартні операції. Ми розглянемо лише три найстандартніші&nbsp;з&nbsp;них:

*Об'єднання* (математичне позначення "~\cup~",&nbsp;у&nbsp;нас позначається `UNION`) двох множин ~A~&nbsp;та&nbsp;~B~ — це множина усіх елементів, що&nbsp;належать хоча&nbsp;б&nbsp;одній&nbsp;з&nbsp;множин ~A~&nbsp;або&nbsp;~B~. Якщо елемент належить обом множинам, він все одно враховується один&nbsp;раз.

*Перетин* (математичне позначення "~\cap~",&nbsp;у&nbsp;нас позначається `INTERSECTION`) двох множин ~A~&nbsp;та&nbsp;~B~ — це множина усіх елементів, що&nbsp;належать обом множинам ~A~&nbsp;та&nbsp;~B~ одночасно.

Різниця (математичне позначення "~\backslash~" (зворотня коса риска),&nbsp;у&nbsp;нас позначається `DIFFERENCE`) двох множин ~A~&nbsp;та&nbsp;~B~ — це множина усіх елементів, що&nbsp;належать множині ~A~, але&nbsp;не&nbsp;належать ~B~. Ця операція, єдина&nbsp;з&nbsp;трьох згаданих, несиметрична (не комутативна).

Напишіть програму, яка&nbsp;виконуватиме ці&nbsp;операції над множинами цілих невід'ємних чисел, поданих&nbsp;у&nbsp;вигляді монотонно зростаючих послідовностей, формуючи результат теж&nbsp;у&nbsp;вигляді монотонно зростаючих послідовностей.

## Вхідні дані
Вхідні дані&nbsp;завжди містять рівно 5&nbsp;рядків.

1-ий:&nbsp;одне&nbsp;з&nbsp;трьох слів `UNION` або `INTERSECTION` або `DIFFERENCE`.

2-ий:&nbsp;єдине ціле число ~N~ (~1 \le N \le 123456~), що&nbsp;задає кількість елементів множини ~A~.

3-ій:&nbsp;послідовність&nbsp;з&nbsp;рівно ~N~ розділених одинарними пробілами чисел-елементів множини ~A~; ~0 \le a_1< a_2 < ... < a_N \le 10^9~.

4-ий&nbsp;та&nbsp;5-ий рядки задають множину ~B~ у&nbsp;такому&nbsp;ж форматі,&nbsp;як&nbsp;2-ий&nbsp;і&nbsp;3-ій множину ~A~.

## Вихідні дані
Виведіть&nbsp;у&nbsp;один&nbsp;рядок, розділяючи пробілами, усі елементи множини-відповіді. Рядок завершити символом переведення рядка.

Якщо результат не&nbsp;містить жодного елементу (наприклад, дія `INTERSECTION`,&nbsp;а&nbsp;~A~&nbsp;та&nbsp;~B~ не&nbsp;мають спільних елементів), виведення повинно не&nbsp;містити жодного видимого символу, але містити переведення рядка.

## Приклади:
**Вхідні дані:**
```
UNION
3
2 3 5
3
1 2 4
```

**Вихідні дані:**
```
1 2 3 4 5
```

**Вхідні дані:**
```
INTERSECTION
3
2 3 5
3
1 2 4
```

**Вихідні дані:**
```
2
```

**Вхідні дані:**
```
DIFFERENCE
3
2 3 5
3
1 2 4
```

**Вихідні дані:**
```
3 5
```
