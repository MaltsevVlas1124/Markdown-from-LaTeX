Є одна купка, яка спочатку містить ~N~ паличок. Двоє грають у таку гру. Спочатку перший може забрати з купки або 1, або 2 палички. На кожному подальшому ході кожен з гравців може забрати будь-яку кількість паличок від 1 до подвоєної кількості, щойно забраної суперником (обидві межі включно). Інших варіантів ходу нема. Ходять гравці по черзі, пропускати хід не можна. Виграє той, хто забирає останню паличку (можливо, разом з деякими іншими).

Напишіть програму, яка визначатиме, хто виграє при правильній грі обох гравців. Іншими словами, хто з гравців може забезпечити собі виграш, хоч би як не грав інший.

##Вхідні дані.

Єдине ціле число ~N~ - початкова кількість паличок у купці (~2 \leqslant N \leqslant 1234567~).

##Вихідні дані.

Єдине ціле число, або ~1~ (якщо перший гравець може забезпечити собі виграш, як би не грав другий), або ~2~ (якщо другий, як би не грав перший).

## Приклади:
**Вхідні дані:**
```
2
```

**Вихідні дані:**
```
1
```
**Вхідні дані:**
```
3
```

**Вихідні дані:**
```
2
```
**Вхідні дані:**
```
4
```

**Вихідні дані:**
```
1
```
**Вхідні дані:**
```
5
```

**Вихідні дані:**
```
2
```
**Вхідні дані:**
```
1024
```

**Вихідні дані:**
```
2
```

##Примітка.

Ці приклади частково пояснені також у прикладах до наступної задачі.

##Оцінювання.

1-й блок (тести 1-5) містить тести з умови, перевіряється завжди, але безпосередньо не оцінюється.

2-й блок (тести 6-10) містить усі значення з діапазону ~6 \leqslant N \leqslant 10~ і оцінюється у 30% балів; перевіряється й оцінюється завжди.

3-й блок (тести 11-20) має обмеження ~11 \leqslant N \leqslant 100~ й оцінюється у 20% балів; перевіряється й оцінюється завжди.

4-й блок (тести 21-30) має обмеження ~101 \leqslant N \leqslant 1234~ й оцінюється у 20% балів; перевіряється й оцінюється завжди.

5-й блок (тести 31--40) має обмеження ~12345 \leqslant N \leqslant 43210~ і оцінюється у 15% балів; перевіряється й оцінюється, лише якщо успішно пройдено всі попередні блоки.

6-й блок (тести 41--50) має обмеження ~123456 \leqslant N \leqslant 1234567~ і оцінюється у 15% балів; перевіряється й оцінюється, лише якщо успішно пройдено всі попередні блоки.

Для кожного окремо взятого блоку, бали нараховуються, лише якщо успішно пройдено *всі* тести блоку.

