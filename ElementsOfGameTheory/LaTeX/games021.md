~N~ карток викладені&nbsp;в&nbsp;ряд зліва&nbsp;направо. На&nbsp;кожній картці написане ціле число. Два гравці по&nbsp;черзі забирають по&nbsp;одній картці, причому забирати можна або&nbsp;крайню ліву, або&nbsp;крайню праву. Закінчується гра, коли за́брано всі картки (поки картки є, гравець зобов'язаний робити один&nbsp;із&nbsp;можливих ходів). Мета гри&nbsp;— отримати якомога більшу суму (чисел, записаних на&nbsp;картках).

Яку максимальну суму гарантовано зможе набрати перший гравець?

## Вхідні дані
У&nbsp;першому рядку вказано кількість карток ~N~ (~1 \le N \le 1234567~). У&nbsp;другому рядку через пробіли задані ~N~ цілих чисел (що&nbsp;не&nbsp;перевершують за&nbsp;модулем ~10^3~; інакше кажучи, належать&nbsp;проміжку ~[-1000; +1000]~)&nbsp;— значення, записані на&nbsp;картках.

## Вихідні дані
Виведіть єдине ціле число&nbsp;— максимальну суму, яку гарантовано зможе набрати перший гравець.

## Приклади

**Вхідні дані:**
```
7
11 11 11 11 11 11 11
```

**Вихідні дані:**
```
44
```

**Вхідні дані:**
```
8
3 2 999 4 6 7 -5 1
```

**Вихідні дані:**
```
1000
```

**Вхідні дані:**
```
9
23 -17 2 -13 5 3 11 -7 19
```

**Вихідні дані:**
```
30
```

## Примітка
У&nbsp;першому прикладі, всі числа додатні&nbsp;й&nbsp;абсолютно однакові, тому гравцям вигідно забирати якнайбільше штук карток: 1-й&nbsp;забирає три штуки, потім 2-й&nbsp;забирає три штуки, потім 1-й&nbsp;забирає останню&nbsp;і&nbsp;цим завершує гру&nbsp;з сумою ~(11+11+11)+(11)=44~.

У&nbsp;дру́гому прикладі, значення 999 сильно перевищує всю решту, тому 1-му гравцю вигідно дбати&nbsp;в&nbsp;першу чергу про&nbsp;те, щоб&nbsp;це&nbsp;найбільше число дісталося са́ме йому.
І&nbsp;перший хід «взяти дві картки 1 та&nbsp;–5» це&nbsp;забезпечує: як&nbsp;би&nbsp;на&nbsp;нього не&nbsp;відповів 2-й&nbsp;(чи&nbsp;забере лише 7, чи&nbsp;дві картки 7&nbsp;і&nbsp;6, чи&nbsp;три картки 7, 6&nbsp;і&nbsp;4), все́дно&nbsp;на&nbsp;наступному ході 1-й&nbsp;гравець зможе взяти собі зокрема&nbsp;й&nbsp;картку 999. А&nbsp;інші можливі перші ходи 1-го гравця не&nbsp;гарантують йому взяття картки 999: якщо&nbsp;забрати&nbsp;на&nbsp;першому ході три картки, 2-й&nbsp;гравець зможе забрати 999 собі наступним&nbsp;же ходом; якщо&nbsp;забрати&nbsp;на&nbsp;першому ході одну картку, 2-й&nbsp;гравець у&nbsp;відповідь може взяти собі лише одну картку, тобто (згідно&nbsp;з&nbsp;уже наведеними міркуваннями) забезпечити, що&nbsp;картка 999 дістанеться йому. Звісно, для остато́чної відповіді потрібно не&nbsp;лише забрати картку 999, а&nbsp;й&nbsp;отримати точне значення суми; це&nbsp;~(1+(-5))+(999+2+3)=1000~, що&nbsp;досягається&nbsp;при&nbsp;такому сценарії гри: 1-й&nbsp;забирає 1&nbsp;та&nbsp;(-5); 2-й&nbsp;забирає 7, 6&nbsp;та&nbsp;4 (це&nbsp;найкраще, що&nbsp;йому лишається після&nbsp;того, як&nbsp;його позбавили надії взяти 999); 1-й&nbsp;забирає 999, 2&nbsp;і&nbsp;3.

Зверніть увагу: щойно розглянутий приклад містить дуже контрінтуїтивний, на&nbsp;перший абсолютно погляд неприродний перший хід: треба взяти від'ємне значення –5 (хоча його можна&nbsp;й&nbsp;не&nbsp;брати), і&nbsp;не&nbsp;взяти після цього додатне значення 7 (хоч його&nbsp;й&nbsp;можна взяти разом&nbsp;з&nbsp;1&nbsp;і&nbsp;–5). Однак, усе&nbsp;це&nbsp;нівелюється тим, що&nbsp;са́ме 1-й&nbsp;гравець може гарантувати, що&nbsp;потім візьме 999.

Очевидно, що&nbsp;при&nbsp;«середніх» значеннях (і&nbsp;різних,&nbsp;і&nbsp;нема яскраво вираженого найбільшого) вищезгадані підходи не&nbsp;працюють, а&nbsp;працює&nbsp;лише специфічне застосування динамічного програмування. Можливість від'ємних значень на&nbsp;картках додатково зменшує ймовірність правильності простих-але-не-завжди-правильних евристик, не&nbsp;заважаючи&nbsp;при&nbsp;цьому динамічному програмуванню.

У&nbsp;третьому прикладі, 30 досягається так:
1-й&nbsp;гравець забирає&nbsp;одну картку 19;
2-й&nbsp;гравець забирає&nbsp;три картки –7, 11, 3;
1-й&nbsp;гравець забирає&nbsp;одну картку 5;
2-й&nbsp;гравець забирає&nbsp;дві картки –13, 2;
1-й&nbsp;гравець забирає&nbsp;дві картки –17, 23, на&nbsp;чому гра закінчується;
~(19)+(5)+(-17+23)=30~.