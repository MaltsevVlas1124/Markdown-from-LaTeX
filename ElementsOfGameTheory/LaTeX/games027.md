Розглянемо узагальнення біматричної гри на трьох гравців: щодо кожного з трьох гравців задано, які стратегії йому доступні, і для кожного гравця є свій тривимірний масив: елемент `a[i][j][k]` масиву `a` виражає виграш першого гравця за умови, що
перший гравець вибрав стратегію номер `i`,
другий гравець стратегію номер `j`,
третій гравець стратегію номер `k`;
елемент `b[i][j][k]` масиву `b` виражає виграш другого гравця за тих самих умов,
а елемент `c[i][j][k]` масиву `c` --- виграш третього.
(Всього є три тривимірні масиви однакових розмірів, аналогічно тому, як у класичних біматричних іграх є дві матриці однакових розмірів.)

Напишіть програму, яка за вказаними тривимірними масивами виграшів визначить, в яких парах стратегій кожного з гравців одна домінує іншу.

##Вхідні дані.

У першому рядку через пропуски (пробіли) задано кількість стратегій першого гравця ~N~ (~2 \leqslant N \leqslant 8~), кількість стратегій другого гравця ~M~ (~2 \leqslant M \leqslant 8~) та кількість стратегій третього гравця ~K~ (~2 \leqslant K \leqslant 8~). Далі йде один порожній рядок. Наступні ~M*K + (M-1)~ рядків містять масив виграшів першого гравця, у вигляді: спочатку рівно ~M~ рядків по рівно ~K~ чисел, розділених одинарними пропусками (пробілами), причому *j*-е число *i*-го рядка являє собою виграш першого гравця у випадку, якщо перший гравець застосує стратегію №1, другий стратегію №*i*, а третій стратегію №*j*. Далі йде один порожній рядок, після якого задані ще рівно ~M~ рядків по рівно ~K~ чисел, розділених одинарними пропусками (пробілами), де *j*-е число *i*-го рядка являє собою виграш першого гравця у випадку, якщо перший гравець застосує стратегію №2, другий стратегію №*i*, а третій стратегію №*j*; і так далі. Після вичерпання всіх ~M*K + (M-1)~ рядків (з яких ~M*K~ непорожніх та ~M-1~ порожніх) слідують три підряд порожні рядки, а після них в аналогічному форматі задано тривимірний масив виграшів другого гравця. Потім слідують ще три підряд порожні рядки, а після них в аналогічному форматі задано тривимірний масив виграшів третього гравця. Всі значення елементів усіх масивів є цілими числами, що не перевищують за модулем (абсолютною величиною) 999.

##Вихідні дані.
Ваша програма повинна вивести спочатку в окремому рядку фразу `1st player`, потім всі можливі пари стратегій ~i, j~ (при ~i != j~) першого гравця, де *i*-а стратегія домінує *j*-у стратегію. Якщо домінування строге, то фраза в окремому рядку повинна мати вигляд "`i strictly dominates j`"; якщо строгого домінування нема, але є слабке домінування, то фраза в окремому рядку повинна мати вигляд "`i weakly dominates j`". Виводити слід без лапок, а замість "~i~" та "~j~" треба виводити конкретні числа-номери стратегій (вважаючи, що нумерація починається з 1). Всі ці фрази повинні бути відсортовані за зростанням ~i~, а при однакових ~i~ - за зростанням ~j~.

Потім слід вивести окремим рядком фразу `2nd player`, а після неї - аналогічні, в такому ж форматі, результати порівнянь стратегій другого гравця.

Потім слід вивести окремим рядком фразу `3rd player`, а після неї - аналогічні, в такому ж форматі, результати порівнянь стратегій третього гравця.

## Приклади:

**Вхідні дані:**
```
2 2 2
2 2
3 3
1 0
1 2
1 3
1 3
0 2
0 2
0 3
0 1
2 0
0 0
```

**Вихідні дані:**
```
1st player
1 strictly dominates 2
2nd player
1 weakly dominates 2
2 weakly dominates 1
3rd player
```

##Примітка.
Якщо 1-ий гравець вибирає свою 1-шу стратегію, то:
- в разі вибору 1-ої стратегії 2-им гравцем і 1-ої стратегії 3-им гравцем 1-ий отримує ~2~ (замість ~1~, якби вибрав 2-гу стратегію);
- в разі вибору 1-ої стратегії 2-им гравцем і 2-ої стратегії 3-им гравцем 1-ий отримує ~2~ (замість ~0~, якби вибрав 2-гу стратегію);
- в разі вибору 2-ої стратегії 2-им гравцем і 1-ої стратегії 3-им гравцем 1-ий отримує ~3~ (замість ~1~, якби вибрав 2-гу стратегію);
- в разі вибору 2-ої стратегії 2-им гравцем і 2-ої стратегії 3-им гравцем 1-ий отримує ~3~ (замість ~2~, якби вибрав 2-гу стратегію).
Таким чином, 1-ша стратегія строго домінує 2-гу.

Другому гравцеві зміна стратегії ніколи не змінює величину виграшу:
- в разі вибору 1-ої стратегії 1-им гравцем і 1-ої стратегії 3-ім гравцем, 2-ий незалежно від свого вибору отримує ~1~;
- в разі вибору 1-ої стратегії 1-им гравцем і 2-ої стратегії 3-ім гравцем, 2-ий незалежно від свого вибору отримує ~3~;
- в разі вибору 1-ої стратегії 1-им гравцем і 1-ої стратегії 3-ім гравцем, 2-ий незалежно від свого вибору отримує ~0~;
- в разі вибору 2-ої стратегії 1-им гравцем і 1-ої стратегії 3-ім гравцем, 2-ий незалежно від свого вибору отримує ~0~;
- в разі вибору 2-ої стратегії 1-им гравцем і 2-ої стратегії 3-ім гравцем, 2-ий незалежно від свого вибору отримує ~2~.
Таким чином, формально виходить взаємне слабке домінування стратегій одна одною, хоча водночас це більш схоже на рівність (рівноцінність).

Для 3-го гравця, ніяка стратегія не домінує іншу ні строго, ні слабко, бо, наприклад,
- в разі вибору 1-ої стратегії 1-им гравцем і 1-ої стратегії 2-им гравцем, 3-му вигідніше вибрати свою 2-гу стратегію й отримати ~3~, ніж вибрати свою 1-шу стратегію й отримати ~0~;
- але, водночас, в разі вибору 2-ої стратегії 1-им гравцем і 1-ої стратегії 2-им гравцем, 3-му вигідніше вибрати свою 1-шу стратегію й отримати ~2~, ніж вибрати свою 2-гу стратегію й отримати ~0~.
Тобто, в одних ситуаціях строго більший виграш дає одна стратегія, а в інших - інша.
