*Ця задача відрізняється&nbsp;від&nbsp;задачі «Нім&nbsp;— 1» в&nbsp;точності тим, що&nbsp;за&nbsp;один хід можна забирати не&nbsp;більше 3-х паличок.*

Є&nbsp;~N~ купок, кожна з&nbsp;яких містить деяку кількість паличок.
Двоє грають у&nbsp;таку гру.
Кожен з&nbsp;гравців на&nbsp;кожному своєму ході може забрати з&nbsp;будь-якої однієї купки або&nbsp;1, або&nbsp;2, або&nbsp;3 палички (але, звісно, не&nbsp;більше, чим їх є в&nbsp;цій купці). Палички можна лише забирати (ні додавати, ні перекладувати з&nbsp;купки в&nbsp;купку не&nbsp;можна).
Ніяких інших варіантів ходу нема.
Коли купка стає порожньою (кількість паличок=0), гра просто продовжується для решти купок.
Ходять гравці по&nbsp;черзі, пропускати хід не&nbsp;можна.
Виграє той, хто забирає останню паличку (можливо, разом із ще деякими) з&nbsp;останньої купки.
(Інакше кажучи, виграє той, після чийого ходу не&nbsp;лишається жодної палички в&nbsp;жодній купці.)

Напишіть програму, яка визначатиме, хто виграє при правильній грі обох гравців.
Іншими словами, хто може забезпечити собі виграш, хоч&nbsp;би як&nbsp;не&nbsp;грав інший.

## Вхідні дані
Перший рядок містить єдине ціле число ~N~ (~1\le N\le 123~)&nbsp;— кількість купок.
Дрýгий рядок містить рівно ~N~ чисел ~k_1~, ~k_2~, ~\dots~, ~k_N~, розділених одинарними пропусками (пробілами)&nbsp;— початкові кількості паличок у кожній з&nbsp;купок. Всі чи́сла ~k_1~, ~k_2~, ~\dots~, ~k_N~ є цілими, у межах від&nbsp;1 до&nbsp;123456, серед них можуть бути як&nbsp;однакові, так&nbsp;і різні.

## Вихідні дані
Перший рядок має містити єдине ціле число, або&nbsp;`1` (якщо перший гравець може забезпечити собі виграш), або&nbsp;`2` (якщо другий).

## Приклади
**Вхідні дані:**
```
2
3 4
```

**Вихідні дані:**
```
1
```
**Вхідні дані:**
```
2
5 5
```

**Вихідні дані:**
```
2
```
**Вхідні дані:**
```
3
1 2 3
```

**Вихідні дані:**
```
2
```
**Вхідні дані:**
```
2
4 8
```

**Вихідні дані:**
```
2
```