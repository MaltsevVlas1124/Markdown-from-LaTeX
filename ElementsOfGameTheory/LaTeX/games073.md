# Гра на максимум суми (1/2/3) для трьох гравців

~N~&nbsp;карток викладені в&nbsp;ряд зліва направо. На&nbsp;кожній картці написане ціле число. **_Три_** гравці по&nbsp;черзі (строго в&nbsp;порядку «1-й, 2-й, 3-й, 1-й, 2-й, 3-й, ...») забирають картки, причому забирати можна лише з&nbsp;правого боку, або&nbsp;1&nbsp;картку, або&nbsp;2&nbsp;картки, або&nbsp;3&nbsp;картки (але, звісно, не&nbsp;більше карток, чим&nbsp;їх є). Закінчується гра, коли забрано всі картки (поки хоч&nbsp;одна картка є, гравець зобов'язаний робити один&nbsp;із&nbsp;можливих ходів). Мета гри — отримати якнайбільшу су́му (чисел, записаних на&nbsp;забраних картках).

Яку су́му набере кожен з&nbsp;гравців, якщо всі вони гратимуть правильно, намагаючись лише максимізувати кожен свою су́му?

## Вхідні дані
У&nbsp;першому рядку вказано кількість карток ~N~ (~1&nbsp;≤ N&nbsp;≤ 1234567~). У&nbsp;другому рядку через пробіли задані ~N~ цілих чисел (що&nbsp;не&nbsp;перевищують за&nbsp;модулем ~10^3~; інакше кажучи, з&nbsp;проміжку ~[-1000; +1000]~) — значення, записані на&nbsp;картках.

## Вихідні дані
Виведіть в&nbsp;один рядок три цілі чи́сла, розділені пропусками — суми, які наберуть за&nbsp;правильної гри 1-й, 2-й&nbsp;і&nbsp;3-й гравці відповідно.

## Приклади

**Вхідні дані:**
```
7
11 11 11 11 11 11 11
```

**Вихідні дані:**
```
33 33 11
```

**Вхідні дані:**
```
8
3 2 999 4 6 7 -5 1
```

**Вихідні дані:**
```
4 8 1005
```

**Вхідні дані:**
```
9
23 -17 2 -13 5 3 11 -7 19
```

**Вихідні дані:**
```
12 9 5
```

## Примітки
У&nbsp;першому тесті, чи́сла додатні й&nbsp;однакові, тому гравцям вигідно забирати якнайбільше карток: 1-й&nbsp;забирає три штуки, потім 2-й&nbsp;забирає три штуки, потім 3-й&nbsp;забирає останню й&nbsp;цим завершує гру; суми становлять ~11+11+11 = 33~ для&nbsp;1-го, ~11+11+11 = 33~ для&nbsp;2-го та&nbsp;~11~ для&nbsp;3-го.

Наведу лише структуру відповіді другого тесту (не&nbsp;пояснюючи, чому вона така). 1-й&nbsp;забирає 1; 2-й&nbsp;забирає –5, 7&nbsp;та&nbsp;6; 3-й&nbsp;забирає 4, 999&nbsp;та&nbsp;2; 1-й&nbsp;забирає 3&nbsp;й&nbsp;цим закінчує гру.
