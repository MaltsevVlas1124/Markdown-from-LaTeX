Нагадаємо деякі істотні для цієї задачі стандартні правила гри в&nbsp;шахи. Грають два гравці, один грає білими, інший чорними. Гра відбувається на&nbsp;шахівниці, тобто дошці ~8 \times 8~, стовпчики позначаються буквами від "a" до&nbsp;"h" зліва направо, рядки&nbsp;— цифрами від 1 до&nbsp;8 знизу догори. Кожна клітинка дошки або&nbsp;порожня, або&nbsp;містить одну фігуру. Якщо фігура ~A~ (не&nbsp;пішак) може походити згідно з&nbsp;правилами у&nbsp;клітинку, зайняту чужою фігурою ~B~, то&nbsp;внаслідок такого ходу фігуру ~B~ б'ють, тобто знімають з&nbsp;дошки. Тому про&nbsp;всі клітинки, куди деяка фігура може походити, кажуть, що&nbsp;вони «під&nbsp;боєм» цієї фігури.

Королю заборонено ходити у&nbsp;клітинки, які перебувають під&nbsp;боєм будь-якої чужої фігури. Якщо один з&nbsp;гравців зробив такий хід, що&nbsp;король суперника опинився під&nbsp;боєм (це&nbsp;називають «шах»), суперник зобов'язаний відповісти таким ходом, щоб його король вже не&nbsp;був під&nbsp;боєм чужої фігури. Якщо такого ходу не&nbsp;існує, то&nbsp;це&nbsp;називають «мат».

Король може ходити на&nbsp;одну клітинку в&nbsp;будь-якому з&nbsp;8-ми напрямків (ліворуч, праворуч, вперед, назад, в&nbsp;будь-якому напрямку за&nbsp;будь-якою діагоналлю). Ферзь може ходити в&nbsp;будь-якому з&nbsp;цих самих 8-ми напрямків на&nbsp;будь-яку кількість клітинок, але&nbsp;не&nbsp;перетинаючи клітинок, зайнятих фігурами (байдуже, своїми чи&nbsp;чужими).

Нехай на&nbsp;шахівниці розміщено три фігури: білий король, білий ферзь і&nbsp;чорний король. Зараз хід білих. За&nbsp;яку мінімальну кількість ходів вони гарантовано зможуть поставити мат? Чорні робитимуть усе, дозволене правилами гри, щоб уникнути мату або&nbsp;відтермінувати його.

## Вхідні дані
Програма повинна прочитати спочатку кількість тестових блоків ~T~ (~1 \le T \le 70000~), потім самі́ блоки. Кожен блок є&nbsp;окремим рядком, у&nbsp;якому записані позначення трьох клітинок, де&nbsp;розміщені білий король, білий ферзь і&nbsp;чорний король. Позначення клітинки складається із&nbsp;записаних разом букви вертикалі і&nbsp;номера горизонталі, позначення клітинок всередині рядка розділені одиничними пропусками (пробілами).

Усі задані позиції гарантовано допустимі з&nbsp;точки зору шахових правил (зокрема, чорний король не&nbsp;під&nbsp;боєм).

## Вихідні дані
Ваша програма повинна вивести для кожного тесту єдине число&nbsp;— мінімальну кількість ходів. Рахується лише кількість ходів білих (кількість ходів-відповідей чорних не&nbsp;додається).

## Приклади
**Вхідні дані:**
```
2
a3 b3 a1
a3 e3 b1
```

**Вихідні дані:**
```
1
2
```