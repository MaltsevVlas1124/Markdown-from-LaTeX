Є ~N~ купок, кожна&nbsp;з яких містить деяку кількість паличок.
Двоє грають&nbsp;у таку гру.
Кожен&nbsp;з гравців на кожному своєму ході може забрати&nbsp;з будь-якої однієї купки будь-яку кількість паличок, від 1&nbsp;до зразу&nbsp;всіх паличок цієї купки. Палички можна лише забирати (ні додавати, ні перекладувати&nbsp;з купки&nbsp;в купку не можна).
Ніяких інших варіантів ходу&nbsp;нема.
Коли купка стає порожньою (кількість паличок=0), гра просто продовжується для решти купок.
Ходять гравці&nbsp;по черзі, пропускати хід не можна.
Виграє той, хто забирає останню паличку (можливо, разом&nbsp;із ще деякими)&nbsp;з останньої купки.
(Інакше кажучи, виграє той, після чийого ходу не лишається жодної палички&nbsp;в жодній купці.)

Напишіть програму, яка визначатиме, хто виграє&nbsp;при правильній грі обох гравців.
Іншими словами, хто може забезпечити собі виграш, хоч&nbsp;би&nbsp;як&nbsp;не грав інший.
Якщо виграє перший, то програма повинна знайти також сукупність усіх його виграшних перших ходів.

## Вхідні дані
Перший рядок містить єдине ціле число ~N~ (~1\le N\le 123~)&nbsp;— кількість купок.
Дру́гий рядок містить рівно ~N~ чисел ~k_1~, ~k_2~, ~\dots~, ~k_N~, розділених одинарними пропусками (пробілами)&nbsp;— початкові кількості паличок&nbsp;у кожній&nbsp;з купок. Всі чи́сла ~k_1~, ~k_2~, ~\dots~, ~k_N~ є цілими,&nbsp;у межах від 1&nbsp;до 123456, серед них можуть бути як&nbsp;однакові, так&nbsp;і різні.

## Вихідні дані
Перший рядок має містити єдине ціле число, або `1` (якщо перший гравець може забезпечити собі виграш), або `2` (якщо дру́гий).
Якщо відповідь&nbsp;з першого рядка `2`, то&nbsp;на цьому виведення слід припинити. А&nbsp;якщо відповідь&nbsp;з першого рядка `1`, то&nbsp;далі треба вивести також перелік всіх можливих перших ходів першого гравця, після яких дру́гий (при правильній грі першого) вже нія́к не зможе виграти. Цей перелік виводити&nbsp;в такому форматі: кожен такий хід&nbsp;в окремому рядку; кожен хід записується&nbsp;як пара чисел через пропуск: спочатку&nbsp;з якої купки слід забрати палички, потім скільки штук паличок треба забрати; якщо є багато різних виграшних перших ходів, вони повинні бути відсортовані за зростанням номера купки, а&nbsp;якщо є багато різних виграшних перших ходів, де палички беруться&nbsp;з однієї&nbsp;й тієї ж купки, то&nbsp;за зростанням кількості паличок, що&nbsp;беруться.

Кількість перших виграшних ходів виводити не треба.
Вважати, що&nbsp;купки занумеровані&nbsp;з одиниці: 1, 2, ~\dots~, ~N~.

## Приклади
**Вхідні дані:**
```
2
3 4
```

**Вихідні дані:**
```
1
2 1
```

**Вхідні дані:**
```
2
5 5
```

**Вихідні дані:**
```
2
```

**Вхідні дані:**
```
4
1 2 5 7
```

**Вихідні дані:**
```
1
1 1
3 1
4 1
```

## Примітка
В&nbsp;умові є́ одне дрібне неможливе&nbsp;й непотрібне уточнення. Приблизно&nbsp;у стилі *якщо ~2+2=5~, то&nbsp;виведіть слово хрпщ*&nbsp;— його виводити все&nbsp;одно не доведеться, бо&nbsp;все&nbsp;одно ~2+2\neq 5~. Знайти це дрібне неможливе&nbsp;й непотрібне уточнення&nbsp;— одне&nbsp;із завдань, які дуже бажано зробити&nbsp;у процесі розв'язування цієї задачі.