Правила гри переважно відповідають задачі «Фішка на&nbsp;мінному полі—1» (включно з&nbsp;«*фішка може рухатися або праворуч, або вниз, на&nbsp;будь-яку кількість клітинок&nbsp;у&nbsp;межах по́ля, не&nbsp;стаючи на&nbsp;міни&nbsp;й&nbsp;не&nbsp;перестрибуючи їх*» та&nbsp;«нормальною умовою завершення», тобто «*хто&nbsp;не&nbsp;може ходити — програє́*»), але спочатку маємо ~k~ фішок, які стоять на&nbsp;різних незамінованих клітинках. Кожен гравець на&nbsp;кожному своєму ході може рухати будь-яку фішку, але лише одну. Перестрибувати іншу фішку (чи кілька інших фішок) можна. Якщо різні фішки потрапляють&nbsp;в&nbsp;одну клітинку, вони негайно щезають.

Напишіть програму, яка визначить, хто ви́грає при правильній грі обох гравців, а якщо ви́грає 1-й гравець, то також знайде сукупність його «виграшних ходів» (після яких він все ще не втрачає свій виграш при&nbsp;правильній грі обох гравців).

## Вхідні дані
Перший рядок містить два цілі числа́ ~N~&nbsp;та ~M~, розділені одним пробілом — спочатку кількість рядків, потім кількість стовпчиків. Обидва ці значення&nbsp;у&nbsp;межах від 1&nbsp;до 123.
Далі йдуть ~N~ рядків,&nbsp;що&nbsp;задають мінне поле. Кожен&nbsp;з&nbsp;них містить рівно&nbsp;по ~M~ символів `.` (позначає вільну клітинку) та/або `*` (позначає заміновану клітинку). Ці символи йдуть без роздільників,&nbsp;і&nbsp;кожен&nbsp;з&nbsp;цих ~N~ рядків містить лише ці символи&nbsp;та&nbsp;переведення рядка наприкінці.

Далі окремим рядком записане ціле число ~k~ (~1 \le k \le 12~) — початкова кількість фішок. Далі йдуть ще ~k~ рядків, кожен&nbsp;з&nbsp;яких містить&nbsp;по&nbsp;два цілі числа́, розділені одним пробілом — спочатку номер рядка, потім номер стовпчика початкового розміщення чергової фішки, причому рядки нумеруються від 1&nbsp;до ~N~ згори донизу, стовпчики — від 1&nbsp;до ~M~ зліва&nbsp;направо. Гарантовано,&nbsp;що&nbsp;початкові розміщення&nbsp;всіх фішок різні,&nbsp;й&nbsp;кожна фішка розміщена&nbsp;в&nbsp;незамінованій клітинці.

## Вихідні дані
Перший рядок має містити єдине ціле число, або `1` (якщо перший гравець може забезпечити собі виграш), або `2` (якщо дру́гий). Якщо відповідь&nbsp;з&nbsp;першого рядка `2`, то&nbsp;на&nbsp;цьому виведення слід припинити. А якщо відповідь&nbsp;з&nbsp;першого рядка `1`, то далі треба вивести також перелік&nbsp;всіх можливих перших ходів першого гравця, після яких дру́гий (при&nbsp;правильній грі першого) вже нія́к не зможе виграти. Цей перелік виводити&nbsp;в&nbsp;такому форматі:&nbsp;в&nbsp;один рядок через одинарні пробіли номер фішки, напрям (єдина буква "`D`"/"`R`")&nbsp;та&nbsp;кількість клітинок,&nbsp;на&nbsp;які слід перемістити фішку.
Порядок виведення «виграшних ходів» може бути довільним, але вони мусять бути згадані&nbsp;всі, кожен&nbsp;по&nbsp;одному разу. Номер фішки слід задавати числом від 1&nbsp;до ~k~,&nbsp;в&nbsp;порядку, як вони задані&nbsp;у&nbsp;вхідних даних.

## Приклади:
**Вхідні дані:**
```
2 4
....
.**.
2
1 1
2 4
```

**Вихідні дані:**
```
1
1 D 1
1 R 2
```
**Вхідні дані:**
```
1 1
.
1
1 1
```

**Вихідні дані:**
```
2
```
**Вхідні дані:**
```
5 7
....*..
.*.....
.......
.....*.
..*....
4
1 1
2 5
3 3
4 2
```

**Вихідні дані:**
```
1
1 D 3
2 R 2
3 R 1
```
