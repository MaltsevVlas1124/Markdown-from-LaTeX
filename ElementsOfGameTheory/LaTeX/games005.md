*Єдина відмінність цієї задачі від попередньої — той, кому нема куди ходити, виграє, а&nbsp;не програє. Це єдина з&nbsp;усіх задач серії «Фішка на&nbsp;мінному полі», де вжите таке (протилежне стандартному) правило визначення виграшу.*

На прямокутному полі ~N \times M~ клітинок у&nbsp;лівому верхньому кутку стоїть фішка. Ця кутова клітинка гарантовано вільна (не замінована); абсолютно кожна інша клітинка пóля може бути хоч вільною, хоч замінованою.
Гра полягає в&nbsp;тому, що&nbsp;два гравці поперемінно рухають згадану фішку на&nbsp;якусь кількість клітинок праворуч або донизу (кожен гравець сам вирішує, в&nbsp;якому з&nbsp;цих двох напрямків і&nbsp;на&nbsp;скільки клітинок рухати; не можна ні лишати фішку на&nbsp;місці, ні ставати нею в&nbsp;заміновану клітинку, ні перестрибувати нею через заміновану клітинку).
**Виграє** той, хто не може нікуди походити (і&nbsp;знизу, і&nbsp;праворуч або край пóля, або міна). Відповідно, його суперник **програє**.

Напишіть програму, яка визначатиме, хто виграє при правильній грі обох гравців.
Іншими словами, хто може забезпечити собі виграш, хоч би як&nbsp;не грав інший.

## Вхідні дані
Перший рядок містить два цілі числа ~N~ та ~M~, розділені одним пропуском (пробілом) — спочатку кількість рядків, потім кількість стовпчиків. Обидва ці значення у&nbsp;межах від 1 до 12.

Далі йдуть ~N~ рядків, що&nbsp;задають мінне поле. Кожен з&nbsp;них містить рівно по ~M~ символів `.` (позначає вільну клітинку) та/або `*` (позначає заміновану клітинку). Ці символи йдуть без роздільників, і&nbsp;кожен з&nbsp;цих ~N~ рядків містить лише ці символи та&nbsp;переведення рядка наприкінці.

## Вихідні дані
Єдине ціле число, або `1` (якщо перший гравець може забезпечити собі виграш), або `2` (якщо другий).

## Приклади

**Вхідні дані:**
```
2 4
....
.**.
```
**Вихідні дані:**
```
1
```

**Вхідні дані:**
```
1 1
.
```
**Вихідні дані:**
```
1
```

## Примітка
У&nbsp;першому прикладі, єдиний спосіб, яким перший гравець може виграти — піти три клітинки праворуч, після чого другий буде змушений піти на&nbsp;одну клітинку вниз (це буде єдиний можливий його хід), після чого першому не буде куди йти, і&nbsp;він виграє.
Таким чином, зміна правила визначення переможця на&nbsp;протилежне не гарантує зміни переможця на&nbsp;протилежного: гравці знають змінені правила гри, тож *змінюють свої ходи* згідно зі зміненими правилами. Водночас, другий приклад показує, що&nbsp;зміна правила визначення переможця на&nbsp;протилежне в&nbsp;деяких випадках може змінити переможця на&nbsp;протилежного.
Тому, слово «навпаки» вжите в&nbsp;назві задачі для того, щоб підкреслити: дуже часто геть не ясно, що&nbsp;взагалі таке «навпаки». Завершити ж усе це хочемо відомою «цитатою зі шкільного учнівського твору»: «на&nbsp;березі річки доярка доїла корову, а&nbsp;у&nbsp;воді відображалось усе навпаки».