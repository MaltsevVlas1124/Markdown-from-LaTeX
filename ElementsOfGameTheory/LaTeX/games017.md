Є стрічка шириною&nbsp;в одну клітинку і довжиною&nbsp;в ~N~ клітинок.
Двоє грають&nbsp;у таку гру.
Кожен&nbsp;з гравців на кожному своєму ході може закреслити кілька клітинок.
Якщо закреслення відбувається скраю смужки, або&nbsp;безпосередньо поруч&nbsp;з уже закресленою клітинкою,
то&nbsp;закреслити можна або&nbsp;1, або&nbsp;2 клітинки підряд.
Якщо закреслення відбувається не&nbsp;згідно попереднього речення, а&nbsp;десь всере́дині&nbsp;досі суцільного фрагмента стрічки (так, щоб&nbsp;по обидва боки від&nbsp;закресленого були незакреслені фрагменти), то&nbsp;закреслити можна або&nbsp;2, або&nbsp;4 клітинки підряд.
Ніяких інших варіантів ходу нема.
Ходять гравці по&nbsp;черзі, пропускати хід не&nbsp;можна.
Виграє той, хто закреслює останню клітинку (можливо, разом із ще кількома).
(Інакше кажучи, виграє той, після чийого ходу не&nbsp;лишається жодної палички в&nbsp;жодній купці.)

Напишіть програму, яка визначатиме, хто виграє при правильній грі обох гравців.
Іншими словами, хто може забезпечити собі виграш, хоч&nbsp;би як&nbsp;не&nbsp;грав інший.
Якщо виграє перший, то&nbsp;програма повинна знайти також сукупність усіх його виграшних перших ходів.

## Вхідні дані
Єдине ціле число ~N~ (~1 \le N \le 2000~)&nbsp;— початкова кількість клітинок у стрічці (спочатку&nbsp;— єдиному неперервному фрагменті).

## Вихідні дані
Єдине ціле число, або&nbsp;`1` (якщо перший гравець може забезпечити собі виграш), або&nbsp;`2` (якщо дру́гий).
Якщо відповідь з першого рядка `2`, то&nbsp;на цьому виведення слід припинити. А&nbsp;якщо відповідь з першого рядка `1`, то&nbsp;далі треба вивести також перелік всіх можливих перших ходів першого гравця, після яких дру́гий (при правильній грі першого) вже нія́к не&nbsp;зможе виграти. Цей перелік виводити&nbsp;в такому форматі: кожен такий хід&nbsp;в окремому рядку; кожен хід записується&nbsp;як пара чисел через пропуск: номер початкової клітинки закреслення та&nbsp;кількість клітинок, що&nbsp;закреслюються; якщо є багато різних виграшних перших ходів, вони повинні бути&nbsp;в порядку сортування: за&nbsp;зростанням номера початкової клітинки, а&nbsp;якщо є багато різних виграшних перших ходів, де закреслення починаються&nbsp;в одній клітинці, то&nbsp;за&nbsp;зростанням кількості клітинок, що&nbsp;закреслюються.

Кількість перших виграшних ходів виводити не&nbsp;треба.
Вважати,&nbsp;що клітинки занумеровані&nbsp;з одиниці: 1, 2, ~\dots~, ~N~.

## Приклади
**Вхідні дані:**
```
2
```

**Вихідні дані:**
```
1
1 2
```
**Вхідні дані:**
```
3
```

**Вихідні дані:**
```
2
```
**Вхідні дані:**
```
4
```

**Вихідні дані:**
```
1
1 1
2 2
4 1
```

## Примітка
У&nbsp;першому прикладі (~N=2~), виграшним є лише один хід: закреслити зразу обидві клітинки&nbsp;й&nbsp;виграти за&nbsp;один&nbsp;напівхід.

У&nbsp;дру́гому прикладі (~N=3~), виграшних ходів нема взагалі, бо виграш може забезпечити 2-й гравець. 1-й гравець не&nbsp;має іншого вибору, крім&nbsp;як креслити чи&nbsp;то&nbsp;одну, чи&nbsp;то&nbsp;дві клітинки біля одного&nbsp;з країв, і&nbsp;в&nbsp;будь-якому&nbsp;з цих випадків 2-му гравцеві дістанеться один неперервний фрагмент або&nbsp;з однієї клітинки, або&nbsp;з двох; в&nbsp;будь-якому разі, його можна увесь закреслити&nbsp;й&nbsp;виграти.

У&nbsp;третьому прикладі (~N=4~), виграшними є формально три різні ходи, два з&nbsp;яких (`1 1` та `4 1`) симетричні: закреслити якусь одну&nbsp;з крайніх клітинок, після чого супернику дістанеться один неперервний фрагмент із трьох клітинок, що&nbsp;призведе&nbsp;до програшу 2-го гравця згідно міркувань попереднього абзацу.
Інший виграшний перший хід&nbsp;— закреслити дві клітинки рівно всере́дині, тоді від стрічки лишається два окремих квадратики ~1 \times 1~, суперник не&nbsp;матиме іншого вибору, крім&nbsp;як закреслити один&nbsp;з них, після чого перший гравець закреслює останній&nbsp;з цих квадратиків і&nbsp;виграє. Зверніть увагу,&nbsp;що&nbsp;у&nbsp;відповіді ходи *мусять* бути&nbsp;в&nbsp;порядку `1 1`, `2 2`, `4 1`.