Поверхню Землі в гірській місцевості можна подати у вигляді ламаної лінії.
Вершини ламаної розташовані в точках ~(x_1,y_1)~, ~(x_2,y_2)~, ~\ldots~, ~(x_N,y_N)~, при цьому ~x_i < x_{i+1}~.
Звичайний гірський маг перебуває в точці ~(x_1,y_1)~ і дуже хоче потрапити в точку ~(x_N,y_N)~. При цьому він може переміщатися тільки пішки.
Він може ходити по поверхні Землі (тобто вздовж ламаної). А може створити в повітрі міст і пройти по ньому. Міст може з'єднувати дві вершини ламаної: міст не може починатися і закінчуватися не у вершині ламаної, і міст не може проходити під землею (зокрема, не може бути тунелем у горі), але міст може якоюсь своєю ділянкою проходити по поверхні землі.
Довжина моста не може бути більшою за ~R~. Сумарно маг може побудувати не більше ~K~ мостів. Після проходження моста, він (міст) розчиняється в повітрі. Яку найменшу відстань доведеться пройти магу, щоб опинитися в точці ~(x_N,y_N)~?

## Вхідні дані
Програма повинна прочитати спочатку натуральне число ~N~ (~2 \le N \le 555~);
потім натуральне число ~K~ (~1 \le K \le 256~) --- максимальну кількість мостів;
далі ціле число ~R~ (~0 \le R \le 10000~) --- максимальну можливу довжину моста. Далі координати ~(x_1,y_1)~, ~(x_2,y_2)~, ~\ldots~, ~(x_N,y_N)~.
Усі координати --- цілі числа, що не перевищують за модулем ~10000~, для всіх ~i~ від ~1~ до ~N-1~ виконується ~x_i < x_{i+1}~.

## Вихідні дані
Програма повинна вивести одне число --- мінімальну довжину шляху, яку доведеться пройти магу (як по землі, так і по мостах). Відповідь виведіть з точністю 6 знаків після десяткової крапки.

## Приклади
**Вхідні дані:**
```
5 2 5
0 0
2 2
3 -1
4 1
5 0
```

**Вихідні дані:**
```
6.4787086646190746
```