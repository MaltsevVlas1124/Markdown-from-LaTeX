#﻿Пасьянс (малі обмеження)

«N-T пасьянс» — картярська гра для одного гравця. У грі використовується ~4N~ (~3 \le N \le 15~) карт, причому кожній карті відповідає унікальна пара її значення (ціле число в діапазоні ~1..N~) та масті (♠, ♣, ♥ або ♦). У початковому положенні всі карти розкладені в ~T~ (~4 \le T \le 8~) стопок; при цьому кожна з перших ~(4N) % T~ стопок містить по ~(4N / T) + 1~ карт, решта — по ~4N / T~ карт (тут `/` та `%` — цілочисельне ділення та залишок від ділення відповідно). Якщо сума значень верхніх карт двох стопок дорівнює ~N+1~, то ці дві карти можна перемістити у відбій (незалежно від їхніх мастей). Це єдиний спосіб переміщувати карти.

Напишіть програму, яка визначатиме, яку максимальну кількість карт можна перемістити у відбій.

## Вхідні дані
Перший рядок містить два цілих числа ~N~ та ~T~, далі йдуть ~T~ рядків з описами карт відповідної стопки. Кожна карта описується її значенням (ціле число) та мастю (символ з ASCII-кодом 03(♥), 04(♦), 05(♠), або 06(♣)) без пробілу між ними. Описи різних карт однієї стопки розділені рівно одним пробілом, напрямок опису зліва направо відповідає порядку карт знизу догори.

## Вихідні дані
Ваша програма повинна вивести єдине ціле число — максимально можливу кількість карт, які можна перемістити у відбій.

## Приклади

**Вхідні дані:**
```
3 5
2♠ 2♣ 2♥
2♦ 3♦ 1♥
3♣ 1♠
1♣ 3♥
1♦ 3♠
```

**Вихідні дані:**
```
10
```
