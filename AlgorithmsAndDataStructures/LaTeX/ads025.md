За правилами змагань ICPC, задача може бути лише або зарахованою, або ні (часткових балів не буває).
Тому природньо, що&nbsp;при визначенні переможців найважливішим фактором є кількість розв'язаних задач.
У&nbsp;випадку, коли різні команди розв'язали однакову кількість задач, вони ранжуються за&nbsp;так званим штрафом.
Штраф нараховується так:
- якщо задача не зарахована, вона не приносить штрафа (незалежно від того, чи&nbsp;пробувала команда її здавати);
- якщо зарахована, то штраф дорівнює кількості хвилин (повних чи не повних) від моменту початку туру до&nbsp;моменту, коли зарахована ця задача, плюс по&nbsp;20&nbsp;хвилин за&nbsp;кожну невдалу спробу здачі;
- однак, якщо спроба відбувається вже після того, як&nbsp;задача зарахована, вона — байдуже, вдала чи&nbsp;ні — не впливає на штраф.

Команда Dream Team має дві надзвичайні властивості:
1. вона вміє не лише миттєво прочитати всі умови всіх задач, а&nbsp;ще й&nbsp;визначити, скільки хвилин займе процес розв'язування кожної з них;
2. вона ніколи не допускає помилок: якщо почне розв'язувати деяку задачу, то успішно здасть правильний розв'язок рівно через стільки хвилин, як&nbsp;визначила з&nbsp;самого початку.

Разом з&nbsp;тим, команда Dream Team не вміє у&nbsp;розпаралелювання обов'язків між членами команди, тому завжди і&nbsp;всюди може переходити до&nbsp;розв'язування наступної задачі лише після того, як&nbsp;(успішно) здала попередню.

Команда Dream Team в&nbsp;курсі, що&nbsp;на&nbsp;ICPC дозволяється здавати задачі в&nbsp;будь-якому порядку, і&nbsp;хоче вибрати такий порядок здачі, щоб *за&nbsp;рівно 300&nbsp;хвилин (5&nbsp;годин)* змагання отримати якнайкращий результат.

## Вхідні дані
Перший рядок містить кількість задач ~N~ (~1\le N\le 100~).
Дру́гий рядок містить ~N~ цілих чисел від 1 до ~10^{9}~ — визначені командою Dream Team тривалості розв'язування 1-ї, 2-ї, ~\dots~, ~N~-ї задач.

## Вихідні дані
Знайдіть найкращий можливий результат (кількість задач та&nbsp;штраф), який може забезпечити команда Dream Team, якщо вибере найкращий можливий порядок розв'язування задач.

## Приклади
**Вхідні дані:**
```
5
100 500 20 180 200
```

**Вихідні дані:**
```
3 440
```

## Примітка
Раніше вже стверджували, що&nbsp;в&nbsp;поточному формулюванні задачі є певний слизький момент.
Однак, він цілком вирішується, якщо враховувати, що&nbsp;приклад вхідних даних та&nbsp;результатів теж є частиною умови.
