Напишіть програму, яка знаходитиме ОДМВ (остовне дерево мінімальної ваги) неорієнтованого зваженого графу з&nbsp;додатними довжинами ре́бер. Програма повинна працювати швидко для великих розріджених графів (максимальна кількість вершин — десятки тисяч, ре́бер — сотні тисяч).

## Вхідні дані
Перший рядок містить два числ́а&nbsp;*N* та&nbsp;*M*, розділені пробілом — кількість вершин та&nbsp;кількість ре́бер графа. Далі йдуть *M* рядків, кожен з&nbsp;яких містить по&nbsp;три цілі числ́а, розділені пробілами. Перші два з&nbsp;них різні, у&nbsp;межах від 0&nbsp;до&nbsp;*N*–1 кожне, і&nbsp;позначають кінці відповідного ребра́, третє — у&nbsp;межах від 1&nbsp;до&nbsp;~10^9~ і&nbsp;позначає довжину цього ребра́. Гарантовано, що&nbsp;всі ре́бра мають різні довжини.

## Вихідні дані
Виведіть єдиний рядок, який має містити: якщо граф незв'язний — єдине словосполучення `NON-CONNECTED` (великими латинськими буквами, без лапок), якщо зв'язний — сумарну довжину ре́бер ОДМВ.

## Приклади

**Вхідні дані:**
```
5 7
1 2 5
1 3 2
2 3 4
2 4 3
3 4 6
0 3 20
0 4 10
```

**Вихідні дані:**
```
19
```

**Вхідні дані:**
```
100 1
17 42 111
```

**Вихідні дані:**
```
NON-CONNECTED
```

## Примітка
Зверніть увагу, що&nbsp;при вказаних обмеженнях на&nbsp;довжини та&nbsp;кількість ре́бер можлива ситуація, коли сума довжин ре́бер ОДМВ не&nbsp;поміщається у&nbsp;тип `int`. Щоб не&nbsp;відбулося ні&nbsp;переповнення, ні&nbsp;втрати точності, скористайтеся цілим 64-бітовим типом.

Алгоритму Краскала абсолютно не&nbsp;потрібно, щоб граф був поданий списками суміжності. Тому, на&nbsp;відміну від попередніх графових задач, формувати при читанні графа списки суміжності недоцільно. Натомість, потрібно сортувати ре́бра за&nbsp;довжиною, як&nbsp;у&nbsp;задачі Сортування ре́бер за&nbsp;довжиною. І&nbsp;взагалі, ~ \approx 95&nbsp;% ~ розв'язку цієї задачі полягає в&nbsp;тому, щоб правильно поєднати задачі Сортування ре́бер за&nbsp;довжиною та&nbsp;Система неперетинних множин (disjoint sets).
