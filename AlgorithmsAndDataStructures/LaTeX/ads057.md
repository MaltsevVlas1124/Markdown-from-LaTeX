Напишіть програму, яка буде обробляти послідовність запитів таких видів:

`CLEAR` --- зробити піраміду порожньою (якщо в піраміді вже були якісь елементи, видалити все). Дія відбувається тільки з даними в пам'яті, нічого не виводиться.

`ADD` *n* --- додати в піраміду число *n*. Дія відбувається тільки з даними в пам'яті, нічого не виводиться.

`EXTRACT` --- вийняти з піраміди максимальне значення. Слід і змінити дані в пам'яті, і вивести на екран або знайдене максимальне значення, або, якщо піраміда була порожньою, слово `CANNOT` (великими літерами, без лапок).

## Вхідні дані
У вхідних даних записано довільну послідовність запитів `CLEAR`, `ADD` і `EXTRACT` --- кожен в окремому рядку, відповідно до вищеописаного формату.
Сумарна кількість всіх запитів не перевищує ~200000~.

## Вихідні дані
Для кожного запиту `EXTRACT` виведіть в окремому рядку його результат.

## Приклади

**Вхідні дані:**
```
ADD 192168812
ADD 125
ADD 321
EXTRACT
EXTRACT
CLEAR
ADD 7
ADD 555
EXTRACT
EXTRACT
EXTRACT
```

**Вихідні дані:**
```
192168812
321
555
7
CANNOT
```

## Примітка
В кого проходять тести 1–8, але тест 9 дає вердикт «Неправильна відповідь» --- у першу чергу слід перевірити, чи підтримує Ваша реалізація одночасне перебування у структурі кількох елементів з однаковим значенням (повинна підтримувати, в тому смислі, що скільки штук поклали, стільки й повинно зберігатися, а якщо до них дійде черга, то стільки штук і вийматися).