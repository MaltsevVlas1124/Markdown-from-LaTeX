Напишіть програму, яка реалізовуватиме пошук у&nbsp;ширину в&nbsp;орієнтованому незваженому не&nbsp;мульти гра́фі без петель. Вершини гра́фа є цілими невід’ємними числами в&nbsp;діапазоні від 0 до&nbsp;*N–1* (де&nbsp;*N* — кількість вершин у&nbsp;гра́фі). Граф обов’язково подавати списками суміжності. (Наприклад, як&nbsp;`List<int>[]`, але чіткої вимоги щодо конкретного типу не&nbsp;ставиться. А&nbsp;вимога просто використати списки суміжності ставиться; власне, інакше взагалі неясно, як&nbsp;отримати правильний результат із&nbsp;прийнятними витратами часу й&nbsp;пам'яті.)

## Вхідні дані
В&nbsp;першому рядку задано число *NUM* — кількість різних пошуків у&nbsp;ширину, які треба виконати (на&nbsp;різних гра́фах). Далі йдуть *NUM* блоків, кожен з&nbsp;яких має таку структуру.

Перший рядок блоку містить два чи́сла *N* та&nbsp;*M*, розділені пробілом — кількість вершин та&nbsp;кількість ре́бер гра́фа. Далі йдуть *M* рядків, кожен з&nbsp;яких містить по&nbsp;два числ́а (розділені пробілом, від 0 до&nbsp;*N–1* кожне) — початок та&nbsp;кінець відповідної дуги. Далі, в&nbsp;останньому рядку блоку, записане єдине число́ від 0 до&nbsp;*N–1* — вершина, починаючи з&nbsp;якої треба запустити пошук.

Точні обмеження на&nbsp;*N* та&nbsp;*M* свідомо не повідомляються; приблизні — *N* не перевищує кількадесят тисяч, *M* не перевищує кількасот тисяч.

## Вихідні дані
Виведіть *NUM* рядків, у&nbsp;кожному з&nbsp;яких по&nbsp;*N*~_i~ чи́сел, розділених пробілами — відстані від указаної стартової вершини оргра́фа до&nbsp;його 0-ої, 1-ої, 2-ої і&nbsp;т.&nbsp;д. вершин. Якщо деяка вершина недосяжна з&nbsp;указаної початкової, замість відстані виводьте число́ 987654321.

У&nbsp;попередньому абзаці сказано про *N*~_i~ (а&nbsp;не&nbsp;*N*), щоб підкреслити: кількості вершин різних гра́фів можуть бути різними, тому різні рядки результатів можуть бути різної довжини.

## Приклади

**Вхідні дані:**
```
2
3 2
0 1
1 2
1
4 4
0 1
0 3
1 2
2 3
0
```

**Вихідні дані:**
```
987654321 0 1 
0 1 2 1
```

## Примітки

1.  Переконайтеся, що&nbsp;Ваша програма правильно враховує, що&nbsp;за&nbsp;один запуск слід обробити кілька різних гра́фів (зокрема, працює, коли «менший» граф йде після «більшого»).
2.  У&nbsp;наведеному прикладі треба зробити 2 по́шуки вшир:
    один — на&nbsp;оргра́фі з&nbsp;3 вершин та&nbsp;2 ре́бер
    ~0 \to 1~ і&nbsp;~1 \to 2~,
    починаючи з&nbsp;вершини 1;
    інший — на&nbsp;оргра́фі з&nbsp;4 вершин та&nbsp;4 ре́бер
    ~0 \to 1~,
    ~0 \to 3~,
    ~1 \to 2~ і&nbsp;~2 \to 3~,
    починаючи з&nbsp;вершини 0..
